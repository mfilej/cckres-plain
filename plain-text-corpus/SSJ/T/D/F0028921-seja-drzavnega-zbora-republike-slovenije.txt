 
IZIDOR  REJC :  Spoštovani  gospod  predsednik ,  gospe  in  gospodje !  Ko  smo  na  zadnji  izredni  seji  obravnavali  in  seveda  sprejemali  dnevni  red ,  kjer  je  bila  tudi  ponujena  točka  dnevnega  reda  -  spremembe  zakona  o  zaključku  lastninjenja  in  privatizacije  pravnih  oseb  v  lasti  Slovenske  razvojne  družbe ,  smo  povedali ,  da  podpiramo ,  da  se  tak  zakon  sprejme ,  vendar  ne  s  tako  dolgim  rokom .  Tedaj  je  bil  postavljen  rok ,  vemo ,  da  24 ,  9  mesecev .  Se  pravi ,  od  konca  januarja  bi  bilo  potrebno  še  16  mesecev  oziroma  15  mesecev .  Skratka ,  temu  smo  mi  nasprotovali  in  zato  tudi  nismo  podprli  samega  dnevnega  reda .  Moram  pa  povedati ,  da  čutimo  neko  dolžnost  v  naši  poslanski  skupini ,  da  se  ta  zadeva  reši .  V  nobenem  primeru  nimamo  nobenega  obraza ,  da  bomo  proti  Evropi  govorili  in  si  vedno  očitali ,  kako  nekako  zamujamo  z  lastninskim  preoblikovanjem  in  ne  pridemo  do  konca ,  po  eni  strani .  Po  drugi  strani  vemo  tudi ,  da  smo  pa  že  leta  1996  imeli  tako  rekoč  sprejet  zakon ,  tik  pred  tem ,  da  ga  damo  v  zadnji  del  obravnave  s  seznamom  pravnih  oseb ,  ki  bi  bile  predmet  lastninjenja  oziroma  lastninjenja  s  strani  certifikatov  oziroma  PID-ov .  Skratka ,  da  bi  na  osnovi  tega  pokrili  to  certifikatsko  luknjo .  No ,  tega  leta  1996  pred  volitvami  je  vlada  ta  zakon  z  dnevnega  reda ,  to  je  bil  zakon  o  privatizacijo  pravnih  oseb  v  lasti  vlade ,  in  potem  v  februarju ,  marcu  prinesli  nov  zakon ,  ki  je  bil  povsem  drugačen  -  o  zaključku  lastninjenja .  Tako  da  za  to  zgodbo  o  lastninskem  preoblikovanju  oziroma  zaključku  lastninjenja  menimo ,  da  je ,  prvič  -  silno  neodgovorna .  V  tem  primeru  se  gre  za  vlado ,  ki  -  kakorkoli  obračamo  -  je  zelo  skopušna  oziroma  nekako  ne  opravi  svojega .  Leta  1993  je  predsednik  vlade  dal  za  certifikate  jasno  obljubo  in  podpis ,  s  katerim  zagotavlja  državljanom ,  da  se  zadeva  zaključi ,  da  lahko  imajo  popolno  zaupanje  v  proces  lastninskega  preoblikovanja ,  vendar  letos  smo  leta  1999 .  Hkrati  tudi  variante ,  ki  so  bile ,  sprejeti  zadnji  zakon  o  zaključku  lastninjenja ,  je  določal ,  da  čez  nekaj  dni  je  ta  zadeva  urejena .  Čez  nekaj  dni  bo  konec  januarja  in  vlada  prihaja  z  novim  zakonom ,  ki  nekako  določa  6 - mesečni  rok ,  se  pravi ,  do  konca  julija .  Menimo ,  da  je  to  odlašanje  skrajno  neodgovorno  -  prvič ;  drugič  -  menimo ,  da  to  ne  more  biti  problem  pri  1900  in  90  milijardah  državnega  premoženja ,  je  120  milijard  točno  6 % .  In  ko  to  tako  gledamo ,  potem  mislimo ,  da  je  6 %  že  kategorija ,  ki  ji  je  mogoče  dati  odgovor  in  seveda  zapolniti  to  certifikatsko  luknjo .

Hvala  lepa .  Gospod  predsednik !  Vprašal  bi  vas .  V  spominu  imam ,  da  je  bilo  na  opozorilo  sekretariata  za  zakonodajo  in  pravne  zadeve  dogovorjeno ,  da  se  3.  točka  dnevnega  reda  delovno  imenuje  -  predlog  za  ustanovitev  komisije  zaradi  ugotovitev  politične  odgovornosti  zaradi  neopravičenih  obtožb  zoper  delo  slovenskih  policistov  med  vojno  za  Slovenijo  v  ministrstvu  za  notranje  zadeve  in  da  je  to  točka  dnevnega  reda .  Če  imam  v  spominu  prav ,  potem  lepo  prosim ,  da  se  dogovorimo ,  da  se  tako  imenuje ,  kot  smo  se  -  na  opozorilo  sekretariata  in  po  mojem  vedenju  tudi  v  soglasju  s  predlagatelji  -  dogovorili .  Hvala .

Hvala  lepa ,  gospod  predsednik .  Prav  lep  pozdrav  vsem  skupaj !  Najprej  bom  poprosil  gospoda  ministra ,  kasneje ,  da  mi  bo  pojasnil  neko  izjavo ,  ki  jo  je  dal  v  prejšnjem  razglabljanju .  Da  se  bo  zakon  izpeljeval  in  bo  veljaven  oziroma  se  bo  po  njemu  ravnalo  v  primeru ,  da  naš  državljan  nima  bistveno  slabših  pravic  kot  tujec .  Kot  je  meni  znano ,  termin  recipročnosti  pomeni  enake  pravice  na  obeh  straneh .  Tukaj  je  gospod  minister  že  rekel :  " bistveno  slabših  pravic " .  To  se  pravi ,  že  v  samem  nagovoru  gospoda  ministra  smo  slišali  to ,  da  sicer  bodo  nekateri  državljani  Evrope  enakopravni ,  vendar  bodo  tujci  bolj  enakopravni .  Prosil  bi  ga  za  pojasnilo .  Mislim ,  da  zakon  kot  tak  v  bistvu  ni  nič  drugega  kot  to ,  da  si  vlada  Republike  Slovenije  umiva  obraz  in  roke  pred  slovensko  javnostjo  in  da  govori ,  kako  bo  vse  urejeno ,  kako  bo  vse  lepo ,  kako  bo  vse  zaščiteno .  Ko  bodo  tujci  v  skladu  s  tem  zakonom  lahko  kupovali  pravzaprav  vse ,  kar  bodo  hoteli ,  pa  bodo  rekli :  " Proti  Evropi  pa  nič  ne  moremo " .  Če  vzamem  samo  6.  člen .  Če  ga  lahko  razumem  tako ,  kot  bi  ga  -  recimo  -  razumeli  oziroma  ga  bodo  kakšni  italijanski  pravniki ,  pa  avstrijski  pravniki ,  madža  rski  pravniki ,  pa  še  kakšni  pravniki ,  je  prvi  odstavek  6.  člena  zelo  zanimiv .  Pravi  namreč :  " Vzajemnosti  ni  potrebno  ugotavljati  za  pridobitev  lastninske  pravice  na  podlagi  pravnega  posla ,  sklenjenega  namesto  razlastitve ,  če  je  razlastitveni  upravičenci  država " .  Tukaj  notri  se  skriva  krasna  past ,  po  kateri  bodo  lahko  tujci  mimogrede  prišli  do  lastnine  v  Sloveniji  in  se  sklicevali  na  to ,  da  to  niti  ni  vprašanje  tega  zakona .  Ker  ta  zakon  v  svojem  prvem  odstavku  6.  člena  izrecno  nakazuje ,  da  se  lahko  izognejo  nekaterim  zahtevam  tega  zakona .  Zakon  se  veže  tudi  na  tisto  grozljivo  zadevo ,  ki  se  ji  reče  španski  kompromis .  Naša  stranka  je  bila  vedno  proti  in  je  tudi  glasovala  takrat  proti .  Žal  je  večina  državnega  zbora  mislila  o  tem  drugače .  Tam  notri  v  prilogi  13  in  tudi  kasneje ,  nikoli  ni  bilo  dodano  to ,  kdaj  je  tujec  lahko  bival  v  Sloveniji  3  leta  zdržoma .  Od  leta  1920 ,  ko  so  fašisti  okupirali  Primorsko ,  so  do  leta  1943  bivali  na  ozemlju  Slovenije .  To  je  bistveno  več  kot  tri  leta .  Vsi  vojaki  Wermachta  so  bivali  v  Sloveniji  več  kot  tri  leta .  Kolegi  iz  liberalne  demokracije ,  prosim ,  poslušajte  me !  Vem ,  gospod  Gasparini ,  da  se  vi  zelo  zavzemate ,  da  bi  marsikaj  prišlo  v  tuje  roke .  Vendar  dovolite  mi ,  da  vsaj  povem  do  konca ,  kar  želim .  Kot  sem  rekel ,  vsi  vojaki  Wermachta  so  bivali  -  kot  vemo ,  gospod  Gasparini ,  je  vojna  trajala  štiri  leta  -  se  pravi ,  so  bivali  v  Sloveniji  več  kot  tri  leta .  Če  bi  kdo  rekel ,  da  je  šlo  za  okupacijske  vojaške  sile ,  tega  ne  morete  reči  za  nemško  policijo ,  ki  je  bila  ravno  tako  štiri  leta  v  Sloveniji .  V  Prekmurju  so  bili  hortijevci  ravno  tako  štiri  leta .  In  kdo  bo  zdaj  tem  gospodom  rekel :  " Spoštovani  gospodje ,  ne  morete  kupiti " ,  kajti  oni  vam  bodo  lepo  -  gospod  Gasparini ,  z  vašim  nasmehom  -  pokazali  in  dali  pod  nos . . .

Hvala  lepa ,  gospodu  Henigmanu .  Besedo  dajem  gospodu  ministru .

Hvala ,  gospod  Henigman .  Prosim  za  odgovor .  Mislim ,  da  gre  za  zelo  pomembno  vprašanje ,  in  ker  je  pri  tem  zakonu  potrebna  dvotretjinska  večina ,  predlagam ,  da  poskušamo  to  dilemo  razrešiti .  Besedo  ima  državna  sekretarka ,  gospa  Marinškova .

Spoštovani ,  ker  je  bilo  nekaj  dilem  o  tem ,  za  katere  tujce  in  kdo  bi  lahko  prišel  v  poštev  kot  interesent  in  upravičenec  do  tega ,  da  lahko  dobi  ali  da  nakupi  nepremičnino  v  državi  Sloveniji ,  moram  eksplicitno  povedati ;  da  navodilo ,  ki  sem  ga  izdal  na  podlagi  pooblastila  iz  ratificirane  mednarodne  pogodbe  in  na  podlagi  99.  člena  zakona  o  upravi ,  eksplicitno  govori  izključno  o  državljanih  članic  Evropske  unije .  Eksplicitno  se  nanaša  zgolj  na  2.  točko  priloge  13  in  posebej  govori  o  tem ,  da  se  s  tem  navodilom  samo  ugotavlja  stalno  bivanje  na  ozemlju  današnje  države  Slovenije .  Stalno  bivanje  mora  biti  neprekinjeno  tri  leta ,  tako  kot  določa  tako  imenovani  španski  kompromis .  Ob  tem  pa  to  isto  navodilo  v  drugem  odstavku  2.  člena  popolnoma  jasno  pove ,  da  se  ne  šteje  v  dobo  stalnega  bivališča  tisti  čas  prebivanja  posameznika  oziroma  njegovih  družinskih  članov ,  ko  je  ta  prebival  na  ozemlju  današnje  države  Slovenije  zaradi  premestitev  po  službeni  dolžnosti ,  zaradi  opravljanja  službe  v  vojski ,  policiji ,  carini ,  finančni  službi  ali  v  drugih  podobnih  javnih  službah .  In  to  niti  ni  še  vse .  Poleg  tega  je  postopek  dokazovanja  tega  bivanja  izredno  zahteven ;  poleg  vseh  dokazil  mora  predložiti  upravičenec  oziroma  tisti ,  ki  mislim ,  da  ima  upravičenje ,  potrdilo  ali  drugo  javno  listino ,  ki  jo  je  izdal  pristojni  organ ,  iz  katere  izhaja ,  da  je  dejansko  bival  v  državi  Sloveniji .  Zgodovinsko  gledano  je  na  ozemlju  današnje  države  Slovenije  vedno  obstajal  nek  organ ,  neka  institucija ,  ki  bi  se  ji  lahko  reklo  registracijski  organ ,  kjer  so  bili  prebivalci  vedno  zavedeni  in  zato  ti  arhivi  obstajajo  in  zato  se  tudi  seveda  lahko  predložijo  take  listine .  Hvala  lepa .

Spoštovani  gospod  predsednik ,  kolegice  in  kolegi ,  predstavniki  vlade !  Vztrajamo  pri  amandmaju  k  naslovu  zakona .  Povedal  sem  proceduralne  razloge ,  da  pač  niso  bili  vloženi  amandmaji  k  samim  členom .  Mislim ,  da  to  v  ničemer  ne  spremeni  dejstva .  Ne  drži  pa  tudi  tisto ,  kar  je  gospod  minister  rekel ,  da  zakon  ni  usklajen  z  naslovom  oziroma  da  se  spreminja .  Ne  spreminja  se ;  naslov  jasno  definira ,  za  koga  ta  zakon  velja  in  mislim ,  da  je  v  duhu  tistega ,  kar  Slovenija  pri  pridruževanju  Evropski  zvezi  tudi  dela .  Poslanska  skupina  bo  podprla  ta  amandma  k  naslovu .  Če  ne  bo  sprejet ,  je  dogovor  tak ,  da  ni  podpore  za  celoten  zakon  o  vzajemnosti  s  strani  SKD .  Hvala .

Spoštovani  predsednik ,  spoštovani  zbor .  Smiselna  naloga  sekretariata  je ,  da  državni  zbor  pravzaprav  že  zdaj  opozarjamo ,  da  je ,  kot  je  vlada  rekla ,  to  bistvena  sprememba  koncepta  zakona .  Če  se  ta  koncept  zavzame ,  praktično  vsaka  mednarodna  pogodba  rabi  svoj  zakon  o  določitvi  vzajemnosti  ali  pa  neko  drugačno  izvajanje ,  kakorkoli  že .  Priloga  13  bo  imela  svoj  zakon ,  ki  bo  veljal  samo  zanjo ,  zato  bi  bilo  treba ,  že  v  naprej  povemo ,  prilagoditi  tudi  vsebino  nadaljnjih  členov ,  ki  opredeljujejo  domet  te  vzajemnosti ,  sicer  bo  zakon  notranje ,  to  se  pravi  med  vsebino  zakona  in  naslovom ,  neusklajen .  Hvala  lepa .
