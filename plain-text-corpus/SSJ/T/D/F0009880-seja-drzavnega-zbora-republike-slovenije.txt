 
Hvala  lepa .  Gre ,  gospod  podpredsednik ,  zgolj  za  proceduro .  Prvič ;  ali  imamo  mi  seznam  teh  zadev ,  tako  kot  se  o  njih  glasuje ?  Nimamo .  Tu  so  bili  trije  paketi  sodnikov ,  ki  so  bili  speti  zgolj  slučajno  v  neko  skupino ,  nimamo  pa  nekega  seznama .  To  je  nekaj  nepojmljivega !  Sedaj  ste  napovedali  drugačno  točko .  Lahko  počakamo  in  pogledamo  magnetogram ,  pa  boste  ugotovili  -  o  nobenem  Buserju  ni  bilo  govora .  Gre  enostavno  za  to ,  da  predlagam ,  kakorkoli  že ,  da  se  ta  izvolitev ,  dokler  nimamo  zagotovila  predstavnikov  sekretariata  za  zakonodajo  in  pravne  zadeve  državnega  zbora  in  tudi  predstavnikov  vlade ,  odloži .  Niti  slučajno  ne  moremo  izglasovati  nečesa ,  kar  bi  bil  precedans  brez  primere .  Potem  se  lahko  vsuje  plaz .  Zato  vas  lepo  prosim  in  opozarjam ,  da  ne  hitimo  s  temi  stvarmi .  Lahko ,  da  je  to  šlamparija ,  lahko  da  je  to  projekt ,  jaz  se  v  to  trenutno  ne  bom  vtikal .  Zaznal  sem  pa  to  kolizijo  med  enim  in  drugim  -  nezdružljivost  opravljanja  poslanske  funkcije  s  pridobitno  dejavnostjo .  Tu  moramo  vendar  imeti  zelo  eksaktno  pojasnilo .  Ne  gre  za  to ,  da  gre  v  tem  primeru  za  Janca ,  lahko  bi  šlo  za  kogarkoli .  Želimo  natančno  pojasnilo .  Prosim ,  da  pokličete  predstavnike  sekretariata  za  zakonodajo  in  pravne  zadeve ,  da  nam  podajo  svoje  mnenje  o  tem .  Hvala  lepa .

Hvala  lepa ,  kolega  Avšič .  Zjutraj  ste  dobili  na  mizo  oziroma  po  10.00  uri  obvestilo  o  nadaljevanju  10.  seje  državnega  zbora .  Napisane  so  vse  točke ,  ki  bodo  danes  obravnavane ,  vmes  je  bil  tudi  odmor  oziroma  kar  dva  odmora .  Takrat  smo  pozvali ,  da  se  seznanite  z  materialom  in  le - tega  pripravite .  Omenjena  4.  točka  je  lahko  predmet  razprave  na  kolegiju  predsednika  državnega  zbora ,  zato  opozorite  vašega  vodjo  poslanske  skupine ,  da  to  izpostavi .
