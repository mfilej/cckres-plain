 
Gospod  predsednik ,  za  zapisnik ,  kar  sem  prej  rekel  bolj  privatno .  Mislim ,  da  je  pred  razpravo  o  veleposlanikih  ( to  bo  jutri )  treba  dobiti  od  zunanjega  ministrstva  tisto ,  kar  so  bili  dolžni  poslati  do  10.  aprila ,  pa  niso  kot  razumem  -  to  je  načrt  predstavništev  in  celoten  zunanje  politični  sistem .  Mislim ,  da  bo  jutri  o  tem  zelo  težko  razpravljati ,  če  danes  nimamo  tega  na  mizi .

Da  po  moji  sodbi ,  sta  ta  pogoja  lahko  dva .  In  sicer ,  da  se  zagotovi  fizična  in  politična  organizirana  prisotnost  muslimanov  v  Bosni  in  Hercegovini ,  zdaj ,  in  v  času ,  ko  se  bo  odločalo  o  njeni  prihodnosti .  Brez  tega  je  nesmiseln  pogovor  o  ohranitvi  Bosne  in  Hercegovine ,  kot  države  v  okviru  obstoječih  meja  in  da  je  potem  pač  realno  se  pogovarjati  o  priznanju  realnosti ,  dosežene  z  vojno  in  o  delitvi  Bosne  in  Hercegovine .  O  razdelitvi  na  dve  državi ,  ki  na  tleh  Bosne  in  Hercegovine  vodita  vojno .  Kot  veste ,  to  je  bilo  stališče  takratnega  našega  ministra  gospoda  Rupla ,  ki  je  izzvalo  reakcijo ,  bilo  je  pa  točno .  To  se  sedaj  potrjuje .  Tudi  s  to  nočno  informacijo ,  da  so  žalostni  gospodje  iz  Srbije  in  gospod  Micotakis ,  ker  niso  uspeli  prepričati  bosanskih  srbov ,  da  sprejmejo  mirovni  načrt .  Po  moji  sodbi  bi  bilo  veliko  bolj  prav ,  da  bi  o  tem  razmišljali ,  ko  so  oni  začeli  vojno  proti  Bosni  in  Hercegovini  in  so  v  to  vojno  potisnili  bosanske  Srbe ,  ki  sedaj  pač  rešujejo  svoj  problem ,  tako  kot  ga  rešujejo .  Na  to  sem  jaz  opozoril  tudi  v  mojih  pogovorih  v  Washingtonu ,  da  bo  razplet  takšen .

Senator  DeConsini ( ? )  vodi  odbor  za  KEVS .  Zanimali  so  ga  naši  pogledi  na  KEVS ,  posebej  naše  razmišljanje  o  tem ,  da  ta  proces  nima  izvršilnih  in  operativnih  mehanizmov ,  da  so  šele  v  nastajanju  in  da  je  med  drugim  rezultat  tega  dejstva  tudi  to ,  da  se  je  reševanje  jugoslovanske  krize ,  kot  tipičnega  evropskega  problema ,  preneslo  v  Združene  narode .

Če  bi  naredil  nek  sklep  o  razgovoru  s  predsedniškimi  sogovorniki ,  bi  rekel  tole .  Vsi  se  zavedajo ,  da  se  približuje  trenutek  odločitve ,  da  ne  bo  mogoče  več  bežati  pred  odločitvijo  in  prevzeti  odgovornost  za  to ,  kar  se  bo  zgodilo  v  Bosni ,  če  se  ne  bo  zagotovilo  miru  ali  pa  seveda  prevzeti  odgovornost  za  sredstva ,  s  katerimi  naj  se  ta  mir  zagotovi  s  tem ,  da  pri  teh  sogovornikih  ni  bilo  več  dvoma ,  da  ne  morejo  sogovorniki  za  mir  in  garancije  za  mir  dati  bosanski  Srbi  in  bosanski  Hrvatje  ampak  da  so  pravi  sogovorniki  za  mir  v  Beogradu  in  Zagrebu  in  da  je  treba  Muslimane  šteti  kot  za  konstitutivni  element  te  bosansko - hercegovske  države .

Prva  stvar  je  mir ,  to  je  gotovo .  Ampak  mir ,  ki  povzroča  nov  konflikt  in  ga  aktualizira  na  drugem  področju ,  tu  je  tudi  informacija  o  Kosovu  postala  aktualna ,  tu  je  Makedonija ,  tu  je  Bolgarija  s  svojo  resolucijo ,  da  se  Bolgarija  ne  vmešava  v  to  krizo ,  ker  varuje  svojo  pozicijo .  Je  vse  tisto  kar  bi  bilo  potrebno  temeljito  ovrednotiti .  Vem ,  da  obstajajo  analitski  materiali  v  Ministrstvu  za  zunanje  zadeve .  Vprašanje  je ,  če  jih  kdo  izven  tega  ima  in  ali  jih  uporablja  in  kako  jih  uporablja .

Ni  mogoče  do  konca  urediti ,  ker  je  to  vojna  med  evropskim  mirom  in  evropsko  vojno .  To  ne  pomeni ,  da  je  ni  mogoče  določiti ,  ampak  režim  na  meji  ne  more  biti  normalen  iz  vrste  razlogov .  Zaradi  naših  interesov ,  zaradi  hrvaških  interesov ,  ki  niso  komplementarni .  Da  je ,  če  gledamo  s  tega  vidika  potrebno  razumeti ,  da  je  Slovenija  zadnja  država  evropskega  miru  in  Hrvaška  prva  država  evropske  vojne .

Prosim ,  gospod .

Glede  tega  Trdinovega  vrha .  Hrvatje  imajo  namreč  v  načrtu ,  da  vojsko  inštruirajo  gor  na  Trdinovem  vrhu .  To  je  tisto .  In  to  je  problem .

Prej  so  bile  že  nekatere  pripombe .  Predlagam ,  da  kar  v  paketu  obravnavamo  zapisnike ,  razen ,  če  kdo  nasprotuje  temu .  Kdo  želi  besedo ?  Gospod  Jelinčič .

Zapisniki  so  potrjeni .

Se  opravičujem .  Jaz  nimam  pismenega ,  lahko  pa  ga  pozneje  pismeno  oddam .  Rada  bi  vprašala  to .  Namreč  prišlo  je  do  tega ,  da  je  bil  v  Sloveniji  sestanek  veleposlanikov  Slovenije .  Mi  smo  se  že  v  prejšnji  komisiji  precej  prizadevali ,  da  kadarkoli  bodo  pač  veleposlaniki  prisotni  v  Sloveniji ,  da  se  kot  parlamentarna  komisija  za  mednarodne  odnose  želimo  z  njimi  srečati ,  pogovoriti .  Jaz  mislim ,  da  je  to  samo  v  interesu  Slovenije ,  da  smo  dobro  informirani  o  določenih  problemih  in  zdaj  ugotavljamo ,  ne  vem  kako  je  bilo  s  predsednikom  komisije ,  ampak  enostavno  od  članov  komisije  ni  bil  nihče  o  tem  informiran  in  smo  to  zvedeli  šele  iz  časopisov ,  ko  je  bil  sestanek  praktično  že  končan .  Predlagam ,  da  bi  le  upoštevali  to  našo  pobudo  in  da  bi  se  poskušalo  z  veleposlaniki  takrat ,  ko  so  v  Sloveniji  kot  komisija  srečati ,  ker  mislim ,  da  bi  bilo  to  zelo  pozitivno  tudi  za  nadaljnje  odločanje  in  za  delo  komisije .

Hvala  lepa .  Želi  še  kdo  besedo .  Gospod  Kocijančič  je  že  prej  želel .

Imam  pa  naslednje  vprašanje .  Mene  so  kontaktirali  predstavniki  izseljencev ,  in  sicer  interniranih  v  Nemčijo .  Oni  so  ugotovili  -  in  to  je  bilo  tudi  že  povedano  v  medijih  -  da  so  vse  države ,  ki  so  bile  prizadete  z  drugo  svetovno  vojno  s  strani  okupatorja ,  že  uveljavile  odškodnino .  Gre  torej  za  tisti  del  odškodnine ,  ki  ni  bil  plačan  oz.  zajet  v  tisti  povojni ,  prvi  pomoči .  Tukaj  so  bile  omenjene  Belorusija ,  Ukrajina ,  Rusija  in  tako  dalje .  In  ker  z  združitvijo  Nemčije  ni  več  razlogov  za  izgovarjanje  za  izplačilo  te  odškodnine ,  sprašujem ,  ali  je  Vlada  Republike  Slovenije  tako  zahtevo  že  naslovila  na  vlado  Zvezne  Republike  Nemčije .  -  Hvala  lepa .

In  še  ena  zadeva  -  v  zvezi  s  tistim ,  kar  je  rekel  gospod  Šetinc .  Tudi  meni  je  to  prišlo  sedaj  na  misel  in  tega  vprašanja  sedaj  nimam  napisanega ,  lahko  pa  ga  kasneje  dam .  Vendar  sprašujem  Ministrstvo  za  zunanje  zadeve ,  ali  je  začelo  urejati  kakršnekoli  papirje  v  zvezi  z  zahtevami  Republike  Slovenije  za  izplačilo  reparacij  za  čas  fašističnega  terorja  na  Primorskem ?  In  če  tega  še  niso  začeli ,  kdaj  bodo ,  ali  bodo ,  če  sploh  bodo ?  Hvala  lepa .

Rad  bi  opozoril  odbor ,  da  slovenska  nacionalna  skupina  Interparlamentarne  unije  v  Državnem  zboru  trenutno  šteje  12  članov ,  ki  so  vsi  člani  Odbora  za  mednarodne  odnose .  To  je  zelo  malo ,  tako  da  bom  na  koncu  predlagal  sklep ,  da  se  odbor  na  nek  način  kolektivno  in  individualno  vključi  v  to  in  da  pozovemo  po  poslanskih  skupinah  naše  kolege  poslanke  in  poslance ,  da  se  vključijo  v  to  nacionalno  skupino ,  kar  nam  bo  omogočilo ,  da  bo  regularno  delala .

Če  ne ,  sprašujem ,  če  ga  lahko  sprejmemo ?  Hvala  lepa .

Gre  za  zakon  o  ratifikaciji  sporazuma  med  Vlado  Republiko  Slovenije  in  Vlado  Ljudske  republike  Kitajske  o  trgovinskem  in  gospodarskem  sodelovanju .  V  sporazumu  se  obe  strani  obvezujeta ,  da  bosta  vspodbujali  razvoj  medsebojnih  gospodarskih  stikov  in  ostale  razmere  za  gospodarske  . . .  z  državami .  Klasično  vsebuje  sporazum  na  klavzulo  največjih  ugodnosti ,  zamenjavo  med  državama  glede  plačevanja  carine  in  drugih  dajatev  ter  drugih  formalnosti .  Plačilni  promet  med  državama  poteka  v  prosti  konvertibilni  valuti .  Klasično  spet  se  predvideva  v  sporazumu  medsebojna  pomoč  . . . .  na  sejmu  razstav ,  izmenjava  informacij ,  ustanovitev  mešane  komisije .  Sporazum  je  torej  potrebno  dati  v  ratifikacijo .  Toliko  v  zvezi  z  vsebinsko  obrazložitvijo .  Hvala .

Predlagam  da  po  ustrojenem  načinu  dela  na  žalost ,  gremo  naprej  po  točkah  in  potem  odločamo ,  če  bomo  in  ko  bomo  spet  sklepčni .

8.  TOČKA ,  UKINITEV  VIZUMA  Z  VLADO  REPUBLIKE  POLJSKE ,  SPORAZUM  MED  VLADO  REPUBLIKE  SLOVENIJE  IN  POLJSKE .  Je  kaj  posebnega ?

Naslednja  TOČKA  je  PREDLOG  ZAKONA  O  RATIFIKACIJI  FAKULTATIVNEGA  PROTOKOLA  K  MEDNARODNEMU  PAKTU  O  DRŽAVLJANSKIH  IN  POLITIČNIH  PRAVICAH .  Objavljen  v  Poročevalcu  št.  8 .  To  je  9.  točka  našega  dnevnega  reda .  Gospod  Mahnič .

Gospod  predsednik ,  samo  eno  vprašanje .  Se  pravi ,  da  ta  protokol  začne  veljati  šele  . .  -  oziroma  zaenkrat  še  ne  velja ,  če  ga  je  sprejelo  samo  približno  50  držav ?

Gospod  . . . . . . . . . . :  Protokol  velja .  Moral  bi  pogledati  v  besedilo ,  koliko  držav  je  pogoj ,  ampak  kolikor  vem  velja  že  precej  let  -  mislim ,  da  od  1976.  leta ,  podpisan  pa  je  bil  1966.  leta .  V  vsaki  pogodbi  piše ,  koliko  držav  mora  ratificirati ,  da  stopi  v  veljavo .

In  opozoril  bi  še  na  to ,  da  se  s  tem  sporazumom  nadomešča  nek  drug  sporazum  -  ko  bo  ta  uveljavljen .  To  pa  je  tudi  določeno  v  11.  členu .

Toliko  bi  dodal  k  splošnim  obrazložitvam  k  prvima  dvema  zakonoma  o  ratifikaciji .  Hvala .

In  drugo  -  ta  drugi  odstavek  o  reeksportu .  To  je  zaščita  ruskega  izvoza  in  mi  ne  smemo  pristati  na  to .  Pravico  za  reeksport  ima ,  recimo ,  zahodnega  sveta  -  v  bistvu  gre  samo  za  " Haj  Tehnolodži " ( ? ) .  Vse  ostalo  se  lahko  reeksportira ,  če  kdo  najde  varianto ,  da  zasluži  na  tem .  In  mislim ,  da  drugi  odstavek  obvezno  mora  iti .  -  In  za  blago  in  storitve  bodo  maksimalno  veljale  svetovne  cene .  Navzdol  se  lahko  dogovarjamo ;  to  je  odvisno  od  sposobnosti  pogajalca .  Da  pa  kar  v  naprej  določamo  " v  bonus "  Ruski  federaciji  cene  -  bodimo  vendar  resni !

Se  popolnoma  strinjam .  Samo  za  mene  bi  bilo  tudi  bistveno  sedaj  zvedeti ,  koliko  je  sploh  tega  reeksporta .  Ali  je  to  neka ,  do  sedaj  je  bilo  recimo ,  če  ni  bilo  tega .  Verjetno  neko  blago ,  ki  je  dodelano ,  predelano ,  za  njega  to  ne  velja .  Jaz  ne  vem  itd.  Skratka  nafta ,  ki  je  oplemenitena  na  ne  vem  kaj ,  je  že  nekaj  drugega .  Ampak  vsega  tega  nimamo .

Kdor  je  za ,  naj  glasuje !  ( ?  članov . )  Je  kdo  proti ?  ( Nihče . )

Sam  medklic ,  ker  ste  že  šel  na  te  zadeve .  Namreč  zelo  me  veseli ,  da  je  gospodom  poslancem  dosti  več  do  neodvisnosti  Eritreje ,  kakor  za  dobrobitje  Republike  Slovenije .  Ponovno  lepo  se  jim  zahvaljujem .

( govorijo  vsi  hkrati )

Tretja  stvar  je  zadeva ,  obisk  predsednika  Helsinškega  deželnega  parlamenta  ? Karla  Štarzaherja  v  Sloveniji ,  20.  maja .  Pri  tem  obisku  je  naša  naloga  imenovati  delegacijo ,  ki  bi  pri  predsedniku  Državnega  zbora  gospodu  Rigelniku ,  sodelovala  na  razgovoru  z  delegacijo  Helsinškega  parlamenta ,  ki  bo  ob  11.  uri  20.  maja .  Je  kak  predlog ?  Kakšne  posebne  efinitete ?

Vi  veste ,  kako  je  to  vstopanje  potekalo .  S  pismom  dr. Bučarja ,  s  pismom  ministra  dr. Rupla ,  z  mnogimi  obiski  predstavnikov  Sveta  Evrope  v  Sloveniji  in  sedaj  mislim ,  da  z  uspešno  udeležbo  slovenske  delegacije  v  Strasbourgu ,  skratka  z  nekim  pravim  ravnotežjem  diskretne  prisotnosti  in  oglašanja  o  pravih  temah ,  ki  so  tako  ali  drugače  zadevale  nas  ali  pa  so  zanimale  Evropejce  v  zvezi  z  našimi  . . . .  problemi .

Skratka ,  jaz  sem  prepričan ,  da  bo  šlo  v  sredo  vse  gladko .  Delegacija  se  je  včeraj  sestala ,  odgovorila  na  nekaj  vprašanj ,  ki  zadevajo  to  zasedanje  in  jaz  upam ,  da  bo  naslednje  poročilo  predsednik ,  po  vrnitvi  iz  Strasbourga  ugodno .

Če  na  kratko  povzamem  ta  predlog  poslovnika ,  lahko  ugotovim ,  da  v  1.  členu  povzema  21.  člen  Zakona  o  zunanjih  zadevah  -  to  je ,  da  po  določitvi  predloga  za  imenovanje  vodij  misij ,  ki  ga  pripravi  Vlada ,  Odbor  za  mednarodne  odnose  opravi  razgovor  s  kandidatom  za  vodjo  misije  in  odloča  o  soglasju  h  kandidaturi .

4.  člen  določa ,  kdaj  bi  bile  te  seje  sklicane .  Tukaj  v  predlogu  je ,  da  to  ne  bi  bilo  prej  kot  v  14-tih  dnevih  in  ne  kasneje  kot  v  mesecu  dni  po  prejemu  predloga  za  imenovanje  veleposlanika .  Vemo ,  da  je  ministrstvo  predlagalo ,  da  bi  bilo  to  najprej  v  treh  tednih  in  ne  kasneje  kot  v  petih  tednih .  O  tem  bi  se  bilo  treba  odločiti ;  po  razmišljanju  sem  prišel  do  sklepa ,  da  bi  bilo  morda  najbolj  racionalno ,  da  spodnje  meje  ne  dajemo ,  da  pa  npr.  zgornjo  nekako  določimo  morda  na  pet  tednov .  -  Ta  člen  dalje  določa ,  da  se  obvesti  o  tem  Ministrstvo  za  zunanje  zadeve ,  da  so  oni  prisotni  na  sejah  in  da  se  pisno  povabi  kandidata  za  veleposlanika  oz.  vodjo  misije .

5.  člen  določa ,  da  kandidat  pripravi  pisno  gradivo ,  oziroma  teze  za  razgovor ,  ki  ga  morajo  člani  odbora  prejeti  najkasneje  3  dni  pred  to  sejo .  Da  v  tezah  kandidati  predstavijo  načrt  dela ,  pokažejo  poznavanje  diplomacije  in  države  oz.  institucije ,  pri  kateri  naj  bi  bili  akreditirani .

Hvala .  Gospod  Jelinčič .

Naslednja  stvar :  ali  je  potrebna  za  izvolitev  ali  za  potrditev  kandidata  večina  prisotnih ,  ali  večina  vseh  glasov ?  Jaz  sem  se  navduševala  za  večino  vseh  glasov .  To  je  predstavnik  Slovenije  in  večina  kandidatov ,  tistih ,  ki  so  bili  nesporni ,  je  na  tajnem  glasovanju  pridobila  praktično  tudi  vse  glasove .  Tisti ,  ki  so  bili  nesporni ( ?  -  sporni ? ) ,  so  potem  ravno  s  kakšnim  glasom  " zlezli "  skozi .  In  se  mi  zdi ,  da  bi  bilo  dobro ,  če  bi  včasih  tudi  kdo  več  padel .

Glede  " tajnosti " .  Jaz  predlagam  javno  glasovanje  -  tudi  glede  na  izkušnje ,  ki  smo  jih  imeli  v  prejšnjem  mandatu .

Besedo  želijo  še  gospod  Rupel ,  gospod  Kocijančič  in  Šetinc .

Ja ,  seveda ,  če  eden  predlaga .  Pazite ,  ker  drugače  . . . . prejudicirate  glasovanje  s  tem  ali  boste  glasovali  tajno ,  javno  mislim .  Mislim ,  da  ta  pravica  naj  članom  ostane :  predlaga  javno  glasovanje  tajno .  Spominjam  se  na  zelo  žalostno  prizore  ob  glasovanju  dr.  Lea  Šešerka .  Takrat  je  prvič  padel  kandidat  in  to  zato ,  ker  smo  predlagali  tajno  glasovanje .  In  moram  reči ,  da  je  bil  zelo  morbiden  občutek . . . .  čisto  pošteno . . .  Ustvaril  se  je  vtis ,  da  bi  tudi  drugi  kandidati ,  če  bi  šli  skozi  tajno  glasovanje ,  imeli  drugačne  rezultate .  Predlagam ,  da  ostane  to .  Če  en  član  predlaga  tajno  glasovanje ,  potem  brez  diskusije ,  brez  glasovanja  gremo  na  tajno  glasovanje .

Osebno  zdaj  govorim .  Jaz  sem  naklonjen  javnemu  glasovanju  na  tajni  seji  zato ,  ker  to  pomeni  določeno  odgovornost .  Pri  imenovanju  veleposlanikov  gre  pač  za  stvar ,  ki  je  morda  resnejša  kot  kakšna  druga  odločitev  v  tem  smislu ,  ker  pomeni  zagon  ali  pa  vzpostavitev  velikih  procedur ,  ker  je  lahko  strelovod  za  strankarska  izživljanja  in  igrice  in  je  prav ,  da  se  tukaj  prevzame  ta  odgovornost  predvsem  ker  je  to  na  tajni  seji  in  ni  v  tem  smislu  obremenjujoče ,  da  bi  istočasno  bilo  emitirano  v  eter .  Če  pa  se  vztraja  na  nekem  drugačnem  predlogu  pa  sem  osebno  bolj  naklonjen ,  da  odbor  sklepa  ali  bo  glasoval  tajno  na  predlog  enega  člana .

Jaz  sem  za  to ,  da  ostane  tako  kot  je ,  da  ostane  samo  javno .  Dejansko  je  sicer  res  z  vidika  odgovornosti .  Saj  smo  tukaj  v  parlament  prišli  izvoljeni .  Po  eni  strani  zahtevamo  vse  javne  seje ,  po  drugi  strani  pa  ko  gre  za  odločanje ,  ker  takoj ,  čisto  iz  psihološkega  razloga ,  kakor  bo  kdo  predlagal ,  da  je  glasovanje  tajno ,  je  že  en  znak ,  da  nekaj  nekomu  ne  ustreza  ali  kaj .  Bolj  sem  za  to .  Tudi  v  poslovniku ,  kakor  se  spomnim ,  v  tem  novem ,  ki  se  pripravlja ,  je  v  nekih  primerih  predvideno  tajno  glasovanje ,  ki  je  že  v  ustavi ,  po  zakonu .  So  pa  še  eni  primeri ,  ko  se  predlaga ,  da  bi  zbor  odločil ,  da  bi  glasoval  tajno ,  sicer  pa  je  glasovanje  javno .  Ko  so  bili  tukaj  strokovnjaki  iz  raznih  evropskih  parlamentov  so  pač  rekli ,  o  najbolj  problematičnih ,  če  mi  tako  rečemo ,  o  kadrovskih  vprašanjih  se  glasuje  javno .  Ker  je  to  vprašanje  odgovornosti  vsakega ,  ki  je  v  tisti  funkciji  tam  in  mora  povedati  in  se  javno  izkazati  za  kaj  je .  Sicer  pride  lahko  do  tega ,  da  govoriš  javno  eno ,  glasuješ  pa  tajno  čisto  drugače .  To  je  pa  tudi  ne  fair  do  tistega  človeka  o  katerem  se  glasuje .  Jaz  sem  za  to ,  da  sploh  ni  možnosti  za  tajno  glasovanje .

Skratka  na  teh  področjih  bi  lahko  naročili  Vladi ,  da  prihaja  na  recipročnost .  Lahko  bi  konkretno  omenili  te  najbolj  pereče  probleme ,  kjer  je  potrebna  recipročnost ,  ker  očitno  drugi  recepti  več  ne  zadoščajo .  Tudi  predvsem  imovina  slovenskih  pravnih  in  fizičnih  oseb ,  status  zavarovalnic ,  status  jedrske  elektrarne ,  problem  prehajanja  turističnih  plovil  in  kot  prvi  problem  meje .
