 
meskalin  za  vse  . . . 

Novi  žurnalizem  je  odvrgel  do  takrat  nedotakljiva  novinarska  pravila ,  kakršno  je  znamenita  Reutersova  shema  petih  W-jev  ( who ,  what ,  when ,  where ,  why ;  kdo ,  kaj ,  kdaj ,  kje ,  zakaj ) ,  ki  naj  bi  jo  upoštevalo  vsako  objektivno  novinarsko  poročilo .  Novi  žurnalizem  je  zavračal  tudi  samo  nujnost  novinarske  " objektivnosti "  in  jo  razglasil  za  nikoli  realizirani  mit .  Načelo  novega  žurnalizma  je  bilo  ravno  nasprotna :  subjektivnost  in  še  enkrat  subjektivnost .  Ni  mu  šlo  za  prezentacijo  dejstev ,  ampak  " resnice " ,  ki  naj  bi  bila  že  po  definiciji  subjektivna . 

V  etabliranem  mainstreamovskem  novinarstvu  pojav  novega  žurnalizma  niti  ne  bi  vzdignil  toliko  prahu ,  kot  ga  je ,  če  ga  ne  bi  prakticirali  res  briljantni  pisci .  Lahko  si  predstavljamo ,  da  so  imena ,  ki  smo  jih  nešteli  zgoraj ,  pognala  strah  v  kosti  marsikateremu  okorelemu  klasičnemu  novinarju ,  ki  je  rokoval  s  polovico  manjšim  vokabularjem ,  o  kakšnem  lastnem  avtorskem  slogu  pa  si  še  sanjati  ni  upal . 

razen  nekaj  malega

" V  osnovi  je  vse  res .  Nekaj  stvari  sem  popačil ,  v  glavnem  pa  je  vse  tako ,  kot  se  je  zgodilo , "  je  HST  izjavil  o  Strahu  in  grozi  v  Las  Vegasu .  Nekaj  stvari  je  popačil  . . .  No ,  ja  . . .  V  resnici  nekaj  stvari  ni  popačil .  Razlikovanje  fikcije  in  faktov  je  njegova  večna  težava .  Natančneje  rečeno ,  naša  težava .  Fiktivnost  njegovega  pisanja  je  problem  naših  faktografskih  pričakovanj .  Hunter  se  s  tem  ne  obremenjuje .  Njegovi  zvesti  in  pedantni  bralci  so  se  večkrat  ujeli  na  limanice ,  ko  so  od  njega  zahtevali  potrditev  resničnosti  posameznih  epizod .  Hunter  z  neverjetno  nonšalanco  določene  scene  iz  svojih  knjig  enkrat  vzhičeno  opisuje  kot  resnične ,  ob  kakšni  drugi  priložnosti  pa  iste  scene  hladnokrvno  odpiše  kot  izmišljene .  Takšen  primer  je  denimo  naključni  štopar  ob  cesti ,  ki  se  v  Strahu  in  grozi  pojavi  dvakrat . 

Rauol  Duke  v  Strahu  in  grozi  išče  ameriški  sen .  Čeprav  je  HST  na  prvi  pogled  eden  tistih ,  ki  jih  ameriški  sen  odvrže  na  svoje  smetišče ,  je  vendarle  na  njegovi  strani .  Je  pač  eden  redkih ,  ki  ta  sen  tudi  v  resnici  živi ,  če  verjamemo ,  da  je  svoboda  govora  njegov  sestavni  del  in  predpogoj .  HST  pripada  tistim  izbrancem ,  ki  so  si  s  principi  in  konsistentno  življenjsko  držo  izborili  in  realizirali  svojo  drugačnost .  Drugačnost ,  ki  jo  hote  ali  nehote  morajo  upoštevati  tudi  tisti ,  ki  ga  sovražijo .

Hunterja  za  predsednika _ . . . .

Pošast  novega  žurnalizma _ . . .
