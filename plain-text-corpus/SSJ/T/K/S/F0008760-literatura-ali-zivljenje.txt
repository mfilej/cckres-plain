 
Če  vprašaš  pisatelja ,  zakaj  piše ,  in  bralca ,  zakaj  bere ,  boš  skoraj  v  sto  primerih  dobil  identičen  odgovor .

Kaj  je  resnica ?  Je  to  preproga  s  podobami :  zgoraj ,  spodaj ,  povprek ,  podolgem ,  vsi  predmeti  hkrati  in  v  vseh  barvah ,  vsi  motivi  pomešani  . . .  če  bi  jih  hotel  pokazati  hkrati  pokonci ,  plosko ,  ležeče  –  bi  bila  mogoče  to  resnica ?  Če  se  odločiš  za  enega  od  vzorcev ,  ga  bo  življenje ,  ki  sproti  požira  vse ,  nekaj  časa  pustilo ,  da  se  repenči ,  skače  gor ,  dol ,  dokler  ne  bo  zlezel  skupaj ,  in  dvignilo  drugega .  Kokoš ,  ki  je  davi  kokodakala ,  drevi  ni  več ,  ker  smo  jo  opoldne  snedli  pri  kosilu .  Kaj  je  človeško ,  kaj  nečloveško ,  ne  veš ,  dokler  si  ne  znaš  odgovoriti ,  kaj  je  merilo  človeškega  življenja .  Človeški  sem  do  rastlin  v  svojem  vrtu  –  režem  veje  topola ,  da  bi  mlada  smrečica  ob  njem  rasla  pokonci  in  ne  bi  izgubila  svoje  špice  –  gojim  domače  živali ,  rad  imam  mogoče  majhnega  otroka  –  skratka ,  človeški  sem  do  narave  in  živali ,  nisem  pa  do  človeštva .  Seveda  se  kdaj  zaljubim  v  človeka ,  neizumetničeno  bitje ,  ki  ravna  v  življenju  nadarjeno ,  hodi ,  govori ,  se  vede  z  nekakšnim  naravnim  genijem .  Ampak  take  vedre  pomoči  prejmeš  malo  iz  naše  specije .  Včasih  je  Bog  –  ta  naša  najglobja  duhovna  stvaritev ,  ki  je  obvladovala  našo  zemeljsko  raso  –  služil  za  izhod ,  da  nismo  svojih  rok  polagali  kar  vsevprek  na  stvari ,  kot  da  imamo  edino  pravico  za  to ,  in  nismo  govorili  v  njihovem  imenu ,  kot  da  imamo  samo  mi  svoja  usta  zanje .  Tako  pa  smo  ostali  sami ,  zapuščeni ,  brez  boga  –  očeta ,  naposled  bo  treba  odrasti ,  dognati ,  kaj  je  pogubno ,  kaj  koristno ,  kaj  nas  enkrat  obvaruje  z  logiko ,  da  ostanemo  normalni ,  kaj  nam  drugič  daje  svobodo  za  formiranje .  Dobro  je  seveda  biti  enkrat  eno ,  drugič  drugo .  Dobro  je  biti  idealist ,  pod  pogojem ,  da  boš  na  drugi  strani  realist ,  svoboden ,  če  si  tudi  za  disciplino ,  za  anarhijo ,  če  ne  boš  pozabil  na  red .  In  predvsem  bivati  in  presojati  o  vsem  vmes  med  obema  skrajnostima .  Kot  mladostnik  sem  špekuliral ,  da  smo  ljudje  tisti  angeli ,  ki  so  v  spopadu  z  Bogom  ostali  nevtralni  in  katerih  biblija  ne  omenja .  Nevtralni ,  ker  smo  okusili  pozitivno  in  negativno  fascinacijo  in  se  zmeraj  rešili  s  tem ,  da  smo  se  privezali  k  osrednjemu  jamboru .  Najhujše  je ,  da  vso  transcendenco  iz  sveta  svoje  glave  presajamo  naravnost  v  svet  vsakdanjega  življenja .  Da  smo  se  namesto  reda  in  oblike ,  ker  ne  prenesemo  kaosa  –  utaborili  tik  zraven  kaosa ,  čeprav  še  ne  razumemo  anonimnih  glasov  njegovega  nastajanja ,  ker  smo  se  ves  čas  doslej  ukvarjali  samo  z  njegovim  oblikovanjem .  Strah  in  tesnoba  nas  grabita  pred  slehernim  dnevom ,  v  katerem  bomo  morali  spet  zaživeti  v  svetu  brez  glave ,  prenašati  intenziteto  tega  brezglavega  sveta  in  izbruhe  lastnega  sveta  v  svoji  glavi .  Zato  ker  smo  željni  vsaj  nekaj  pomirjujoče  trajnosti ,  smo  tako  radovedni ,  kaj  nas  pričakuje  po  smrti .  Nam  bo  mrtvim  huje ,  kot  nam  je  živim ?  Bo  mogoče  nastopila  višja  stopnja  našega  razvoja ?  Ali  bomo ,  hvala  bogu ,  mogoče  zares  dokončno  zaspali ?  Kajti  tako  daleč  smo  že  doumeli  spanje ,  da  manjka  samo  še  malo ,  pa  ne  bo  hotel  nihče  več  živeti  v  budnosti .  Ob  vseh  teh  surovih  senzacijah ,  odprtih  ranah  je  vprašanje ,  kaj  bo  z  literaturo ,  tako  samoumevno  kot  spraševati  kmeta ,  ali  bo  v  vojni  vihri  tudi  še  obdeloval  svojo  zemljo .  Delaš  tisto ,  kar  si  delal  doslej ,  ker  drugega  ne  znaš .  Knjige  starih  mojstrov  imajo  na  sebi  zmeraj  nekaj  ravnodušnega  in  enoličnega ,  kakor  velike  živali ,  da  so  v  vsakem  času  prisotni  kot  sodobniki  –  sprašujem  se ,  ali  bo  take  knjige  še  mogoče  delati .  Ne ,  si  odgovarjam  po  več  kot  petdesetih  letih  boljšega ,  slabšega  pisanja ,  izkušenj .  Literatura  –  vzemimo  roman  –  ni  več  z  vsemi  gravitacijskimi  napravami  opremljena  prekooceanska  ladja ,  marveč  splav  na  deroči  vodi ,  ki  te  nosi  sem  in  tja ,  pripet  si  na  te  deščice ,  paziti  moraš ,  da  se  ne  razvežejo ,  da  med  razburkanimi  valovi  ne  treščiš  ob  kleč .  Pripovedovati ,  da ,  četudi  obsedeno ,  ker  ti  obup  sedi  za  vratom ,  disonantno ,  v  sunkih ,  zasoplo ,  včasih ,  če  le  treba ,  neverjetno  banalno  ali  sladkobno ,  samo  da  si  ne  dovoliš  koncesij  zase .  Moja  predstava  je ,  da  naj  bi  se  literatura  vrnila  tja ,  kjer  se  je  razvila :  k  pismu ,  dnevniku .  Da  bi  ljudje  do  nje  izpričali  tak  odnos ,  konsistenten  in  veljaven ,  kot  do  slehernega  resnično  živečega  človeka .  Sam  se  nahajam  v  starosti ,  ko  človek ,  naj  to  hoče  ali  ne ,  samega  sebe  uzakonja  v  zakon ,  vsaj  na  tistem  koščku  sveta ,  ki  mu  je  še  ostal  in  ki  zadeva  simpatijo  in  antipatijo ,  pa  želje  in  možnosti  njihovih  uresničitev .  Če  bi  me  vprašali ,  zakaj  še  pišem ,  bi  navedel  dva  razloga .  Prvi :  da  izrazim  svojo  nesrečo .  Drugi :  da  bi  kaosu  našel  formo ,  ki  bi  se  mu  mogoče  prilegala .

12.

4.  Sodeč  po  razpoložljivi  bibliografiji  je  slovenska  povojna  literatura ,  ob  njej  pa  tudi  nekatera  imena  prejšnjih  obdobij ,  še  kar  navzoča  “ v  svetu ” ,  vendar  pa  ne  tudi  v  zavesti  neslovenskega  bralca .  Imate  občutek  zadostnosti ,  če  ste  odzivni  v  slovenskem  prostoru  ali  pa  vas  ujetost  v  nacionalni  prostor  obremenjuje  z  občutkom  strahu  ali  vsaj  zaskrbljenosti ,  da  s  čim  ne  zgubite  še  tega  skromnega  občinstva ,  ki  ga  imate ?

Ko  zaklenka  navček ,  nas  prevzame  nenavadna  privlačnost ,  kakor  da  smo  poznali  tistega ,  ki  je  umrl .  Kadar  pokopljemo  prijatelja ,  ta  ne  ostane  na  pokopališču ,  temveč  odide  z  nami  domov .  Odvisno  od  tega ,  koliko  radi  smo  ga  imeli ,  kako  dolgo  in  mučno  bo  umiral  v  nas ,  vsekakor  pa ,  ko  bo  zares  umrl ,  bo  umrl  na  pravem  mestu :  v  naši  duši .

Sreda ,  23.  oktobra

So  obdobja  hude  bolečine ,  ki  te  vržejo  iz  lagodja  in  od  tebe  terjajo  boj ,  kar  te  spet  zaposli  z  življenjem :  znajdeš  se  v  eni  od  tistih  turobnih  ambulantnih  čakalnic ,  kjer  po  plastičnih  stolih  ždijo  bolniki  kakor  nezaščitene  živali .  Ali :  metamorfoze ,  ki  jih  doživiš  ob  pljučnih  dušitvah :  ko  neznosna  teža ,  ki  ti  oklepa  prsa ,  popusti ,  postaneš  lažji ,  letiš  proti  črnemu  ozadju ,  posutemu  s  svetlikajočimi  se  bucikami ,  in  ravno  ko  se  navadiš  na  svojo  novo  aerodinamično  telesnost ,  vodeno  od  tuje  sile ,  se  med  kriki  domačih  in  udarci  v  hrbet  spet  znajdeš  med  mizami  in  stoli  svoje  sobe .  Ali  ko  takole  ob  štirih  zjutraj ,  ko  vsi  spijo ,  ležiš  in  natanko  čutiš ,  kako  si  tvoje  telo  želi  neke  določene  vonjave ,  ptičjega  ščebetanja ,  določeno  stopnjo  temperature ,  neko  posebno  svetlobo  iz  narave .  Kakor  da  se  je  telo  osamosvojilo  in  postalo  otrok .  In  drugekrati :  kadiš  v  temi  in  ne  prižgeš  luči ,  da  se  ne  bi  znašel  v  družbi .  Preprosto  v  sebi  nočeš  raniti  neke  antimaterialne  substance ,  ki  kot  v  sanjah  nadaljuje  brezoblične  misli  in  vzporednice .  Ali  nočeš  videti  nikogar  v  svoji  bližini ,  a  samo  ugledati  se  ti  je  treba  med  umivanjem  v  ogledalu ,  in  že  veš ,  da  ti  ne  bo  nikoli  uspelo .  Ali :  mrtvi ,  tisti ,  ki  jih  imaš  od  srca  rad  ali  čutiš ,  da  se  oni  zanimajo  za  tvoje  življenje .  Kdaj  začutiš  enega  ali  drugega  ob  sebi  –  koliko  jih  nisi  s  pisanjem  o  njih  odgnal  ali  omamil  v  spomin .  Imaš  obveznosti  do  njih .  Ampak  oni  so  tako  veseli  in  srečni  v  svojem  času ,  nič  jih  ne  zanima  iz  sodobnosti ,  zadovoljni  pa  so ,  da  misliš  nanje ,  in  zato  ti  tudi  povedo ,  kaj  si  mislijo  o  tebi .  Drugi  so  mračne  čudi ,  pri  kraju  svoje  modrosti ,  vprašujejo  se ,  kaj  so  spregledali ,  da  se  ne  nahajajo  v  njihovi  posesti .  Našteveš  jim  stvari  –  za  cele  celine  jih  je  –  sijajna  dela  duha ,  razuma ,  tehnike ,  a  potem  vidiš ,  da  jih  tekoči  pojavi  ne  ganejo .  Včasih  pa  se  zgodi  nekaj  nemogočega ,  da  ti  uspe ,  da  se  zbudijo  in  to  je  tako ,  kakor  da  si  denimo  prvo  –  in  hrbtno  stran  nekega  novca  združil  v  eno .  So  ljudje ,  ki  svojim  mrtvim ,  možu  –  ženi  –  otroku  –  bratom  –  sestram ,  pišejo .  Poznam  nekoga ,  ki  svoja  poročila  vnaša  v  debelo  kontno  knjigo .  Vsak  večer  sede  in  napiše  pismo  o  vsem ,  kar  se  mu  je  zgodilo  čez  dan ,  o  zdravju  in  bolezni  najbližjih ,  o  tem ,  kaj  je  bral ,  skuhal ,  kje  je  bil  in  kdo  ga  je  obiskal .  Seveda  imaš  v  starosti ,  ko  postajaš  naglušen ,  tudi  prisluhe ,  ko  ležiš  v  svoji  kamri :  ali  ni  nekdo  ravno  vstopil  v  stanovanje ,  premaknil  lonec  v  kuhinji ,  stoji  tam  za  vrati  pri  hladilniku ,  te  čaka  pod  oblekami  na  obešalniku  v  predsobi ,  v  katero  se  je  zaprl ?  Vse  seveda  preveriš  in  kličeš  neznanega  gosta  po  priimkih  prijateljev  ali  sovražnikov .  Ta  paranoja  te  tako  potre ,  da  se  delaš ,  ko  se  strezniš ,  veliko  manj  važnega  pred  samim  seboj  kakor  prej .  Ali :  vsak  dan  očistiš  in  zloščiš  stanovanje .  Razlog  je ,  da  sta  si  z  ženo  morala  dolgo  odtrgovati  od  ust ,  da  sta  ga  kupila .  Drugo ,  želiš  si ,  da  bi  imeli  tvoji  dekleti ,  ona  in  hči ,  lep  dom  –  pozimi  svetel  in  topel ,  poleti  hladen  in  zamračen .  Včasih  uživaš ,  ko  so  vse  sobe  odprte  proti  Ljubljanskemu  polju  –  pohištvo  s  svojimi  grčami  spominja  na  debla ,  slamnati  podklatki  na  mizi ,  barvne  podobe ,  ornamentirane  zavese  na  barvo  grmovja ,  polj ,  krošenj .  In  takrat  te  včasih ,  kakor  s  kolom  po  glavi ,  presune  misel ,  da  boš  kmalu  umrl ,  trohnel  v  zemlji  brez  dihljaja  zraka ,  ne  boš  več  videl  teh  svetlih  sob ,  ne  tega  stropa ,  po  katerem  v  odbleskih  muzira  sonce  –  in  na  lepem  se  ti  zdi  to  tako  nemogoče ,  da  bi  se  to  zares  zgodilo ,  kakor  se  ti  je  zdelo  nemogoče ,  ko  te  je  stražar  peljal  v  zapor ,  da  boš  moral  živeti  v  zaporu .  Ali :  so  dnevi ,  ko  ti  ne  gre  nič  od  rok ,  šlapaš  iz  sobe  v  sobo ,  razrvan  od  enoličja  življenja ,  ki  predolgo  traja ,  pregleduješ  listke ,  liste ,  zvezke ,  kakor  si  jih  pisal  pred  dvajsetimi ,  tridesetimi ,  štiridesetimi  leti  in  to  je  tako  kakor  nekdo ,  ki  si  gre  za  slovo  ogledat  svoje  posestvo ,  polja ,  sadovnjake ,  delavnice  –  tedaj  te  –  kajti  upanje  človeka  nikoli  ne  izpusti  iz  svojih  prekletih  krempljev  –  na  lepem  preplavi  sijajen  občutek ,  da  imaš  pred  seboj  še  eno  obdobje ,  ki  ga  še  nisi  preizkusil ,  dobo  onkraj ,  kjer  te  čakajo  ljudje  iz  nekega  drugega ,  mogoče  novega  otroštva .  Isti  brezkončni  prostor  je  vsakomur  drugačen ,  ker  je  njihov  notranji  svet  postal  njihov  zunanji  svet  in  to  se  zgodi  tudi  tebi  v  trenutku ,  ko  prideš  vanj .  Vsi  oni  in  ti ,  ne  da  bi  trpeli  zato  drug  od  drugega ,  ste  prežeti  samo  s  svojo  resnico ,  in  karkoli  bo  že  okoli  tebe ,  vsaka  stvar  bo  vsakomur  razlagala  samo  njegovo  resnico ,  ne  da  bi  se  bilo  treba  za  to  boriti ,  prenarejati  ali  dobrikati .  Najboljše  od  vsega  pa  bo ,  da  nobena  resnica  ne  bo  ne  višja  ne  nižja  od  druge ,  ker  ne  bo  obstajalo  nič  absolutnega ,  po  čemer  bi  jo  merili .

Bodimo  odkriti  –  če  ne  bi  bilo  literature ,  pisane  ali  izrečene  besede  –  ne  bi  ničesar  vedeli  o  človeštvu ,  o  poziciji  posameznika ;  njegovi  privatni  duhovni  sreči  ali  nesreči .  Zato  je  literatura  zmeraj  v  človekovi  službi  –  edino ,  česar  se  boji  kot  hudič  križa ,  je ,  da  bi  se  morala  kdaj  sramovati  vpričo  “ žive  rane ” .  Literatura  danes  ( kot  tudi  članek )  ni  več  z  vsemi  gravitacijskimi  napravami  opremljena  prekooceanska  ladja ,  marveč  splav  na  deroči  vodi ,  ki  te  nosi  sem  in  tja ,  pripet  si  nanj ,  na  deščice ,  paziti  moraš ,  da  se  ne  razvežejo ,  da  med  razburkanimi  valovi  ne  treščiš  v  kleč .  Pripovedovati ,  da ,  četudi  obsedeno ,  ker  ti  obup  sedi  za  vratom ,  disonantno ,  v  sunkih ,  brez  sape ,  včasih ,  če  je  le  treba ,  neverjetno  banalno  ali  sladkobno ,  samo  da  si  ne  bi  dovolil  koncesij  zase .  Moja  predstava  je ,  da  naj  bi  se  literatura  morala  vrniti  tja ,  kjer  je  že  bila :  k  pismu ,  dnevniku ,  izpovedi .  Da  bi  ljudje  do  nje  izpričali  tak  odnos ,  konsistenten  in  veljaven ,  kot  do  slehernega  resnično  živečega  človeka .  Če  bi  me  vprašali ,  zakaj  sem  pisal  tole ,  kar  sem ,  oziroma  zakaj  sploh  pišem ,  bi  navedel  dva  razloga .  Prvi :  da  izrazim  našo  in  svojo  nesrečo .  Drugi :  da  bi  kaosu  in  redu  našel  formo ,  ki  bi  se  mogoče  obema  prilegala .

Zgodbe

Ta  zgodba  ima  kot  vsaka  otroška  zgodba  oziroma  risba  svoj  pomen .  Skoznjo  je  Pavel  izrazil ,  kako  rad  ima  življenje  in  čas ,  ki  mu  še  preostaja .  Ura  je  njegovo  življenje .  Potočil  je  le  eno  solzo  ob  smrti  očeta ,  ampak  ob  svoji  lastni  smrti  bi  potočil  tri ,  če  bi  mogel .
