 
Bernardova  knjižnica  št.  17

Stična ,  na  god  sv.  Martina ,  11.  novembra  1999

» Ali  ste  na  to  potovanje  dobro  pripravljeni ? «

» Nič ,  na  žalost  prav  nič !  Svoja  leta  sem  zapravil  z  grešnim  življenjem  in  sedaj  odhajam  popolnoma  nepripravljen  s  tega  sveta . «

Na  področju  vere  je  polno  predsodkov .  Zaradi  njih  marsikdo  ne  pride  do  Boga ,  ali  pa  v  veri  vanj  ne  napreduje .  Kolikokrat  slišimo :  » V  cerkvi  nimam  kaj  iskati ,  tam  je  sam  dolgčas .  Tudi  brez  Boga  lahko  dobro  in  pošteno  živim .  Tisti ,  ki  hodijo  v  cerkev ,  so  še  slabši  od  nas ,  ki  ne  hodimo .  Čas  lahko  porabim  za  kaj  bolj  koristnega . «

V  vsaki  veri  je  nekaj  resnice .  Ne  morejo  pa  biti  vse  vere  enako  dobre ,  čeprav  se  človek  v  njih  zveliča ,  če  je  prepričan ,  da  so  prave ,  in  po  njih  živi .  Toliko  ver  je  zato ,  ker  so  po  naravi  vsi  ljudje  odprti  za  Boga  in  ga  spoznavajo  s  svojim  razumom .  Nazori  o  Bogu  pa  so  različni  zato ,  ker  je  Bog  skrivnost  in  ga  človek  s  svojim  omejenim  razumom  ne  more  doumeti .  Človekova  volja  je  nagnjena  k  slabemu ,  zato  človek  laže  sprejema  takšnega  boga ,  ki  odobrava  njegova  slaba  dejanja .  To  seveda  ni  pravi  Bog .  Bog  sam  je  moral  povedati  o  sebi ,  kdo  in  kakšen  je .  Polnost  resnice  je  v  krščanstvu ,  ker  je  od  Boga  razodeta  vera .  Nobena  verska  knjiga  katerega  koli  verstva  se  ne  more  primerjati  s  Svetim  pismom ,  noben  verski  ustanovitelj  z  Jezusom  Kristusom . 

Znani  konvertit  dr.  Alexis  Carrel  je  dejal :  » Človek  tako  nujno  potrebuje  Boga ,  kakor  potrebuje  vodo  in  kisik . «  Kakor  vsak  človek  tudi  znanstvenik  potrebuje  dopolnila  v  veri .  Dober  znanstvenik  ni  samo  zakopan  v  svoj  laboratorij .  Ne  ukvarja  se  samo  z  različnimi  poskusi  in  meritvami .  On  tudi  veliko  razmišlja ,  povezuje ,  sklepa ,  sicer  ne  bi  iskal  dopolnila  v  veri .

Medtem  ko  je  moje  oko  ogledovalo  poganjke ,  je  misel  odkrila  nekaj  novega .  Ti  krhki  poganjki  so  v  pričakovanju  življenja  ubogali  pravila  zakona ,  ki  ga  sploh  nisem  poznal .

Zanikanje  Boga  trpljenja  ne  odpravi .  Trpljenje  postane  za  človeka  samo  še  večja  uganka .  Če  zanikamo  Boga ,  s  tem  niti  enemu  človeku  v  trpljenju  ne  pomagamo . 

Kako  si  pomagamo  v  trpljenju ?

Petnajstletni  fant  Robert  Maoussi  iz  Kameruna  je  bil  gobav .  Trpel  je  strašne  bolečine .  Trdno  je  veroval  v  Jezusa  in  vera  mu  je  dajala  moč ,  da  je  zdržal .  V  svojem  trpljenju  je  hotel  posnemati  Jezusa .  Rekel  je :  » Vse  to  želim  zdržati ,  in  to  za  fante  in  dekleta  moje  starosti .  Hočem  biti  kakor  kapitan  nogometnega  moštva .  S  prenašanjem  svojih  bolečin  jim  kažem  pot  k  Bogu . «

Ob  izbruhu  prve  svetovne  vojne  je  bil  poklican  v  vojsko .  Zelo  se  je  spoprijateljil  z  nekim  zelo  plemenitim  in  globoko  vernim  oficirjem .  Ta  prijatelj  je  padel .  Smrt  ga  je  zelo  prizadela .  Pisatelju  Gidu  je  pisal :  » Ali  sem  molil  zanj ?  Skoraj  bi  verjel ,  da  sem .  V  razpoloženju ,  v  kakršnem  sem  bil ,  sem  bil  sposoben  moliti ,  ne  da  bi  veroval ;  verovati  za  druge ,  ne  zase . «  Žena  padlega  prijatelja  je  Henriju  pisala :  » Peter  moli  za  vas .  Tja ,  kamor  moramo  priti ,  pa  naj  nas  stane ,  kar  hoče ,  tja  vas  z  močnim  glasom  kliče  Bog ,  z  glasom  vašega  notranjega  nemira  vas  kliče .  In  Peter  je  še  vedno  vaš  prijatelj ,  zdaj  bolj  kot  kdajkoli . «

V  zvezi  s  trpljenjem  nas  Bog  večkrat  usliši  tako ,  da  nam  trpljenja  ne  odvzame .  Dá  nam  razumeti  njegov  smisel ,  dá  nam  milost  potrpežljivosti ,  dá  nam  rast  v  ljubezni .  Če  nismo  uslišani  tako ,  kakor  bi  sami  želeli ,  bomo  sprejeli  z  vero ,  da  je  tako  za  nas  in  za  ljudi  okrog  nas  najbolje .  Takšna  je  Božja  volja .  Iz  trpljenja  bo  gotovo  prišlo  nekaj  dobrega :  za  našo  srečo  in  srečo  mnogih ,  predvsem  za  večno  srečo .  Trpljenje  nas  ne  sme  streti ,  saj  nas  je  Kristus  odrešil  in  nam  pomaga  nositi  križ .  Pokažimo ,  da  filozof  Nietzsche  nima  prav ,  ko  izzivalno  pravi :  » Kristjanom  bom  verjel ,  ko  se  bo  na  njihovih  obrazih  bolj  poznalo  veselje  odrešenih . «

Kristjanu  so  v  oporo  besede  sv.  Petra :  » Je  pa  pred  Bogom  hvalevredno ,  če  delate  dobro  in  če  potrpežljivo  prenašate  bridkost .  Saj  ste  bili  vendar  za  to  pot  poklicani .  Saj  je  tudi  Kristus  trpel  za  vas  in  vam  zapustil  zgled ,  da  bi  hodili  po  njegovih  stopinjah ,  on ,  ki  ni  storil  greha  in  ni  bilo  zvijače  v  njegovih  ustih .  Ko  so  ga  sramotili ,  ni  vračal  sramotenja ,  ko  je  trpel ,  ni  grozil ,  ampak  je  vse  prepuščal  njemu ,  ki  sodi  pravično .  Sam  je  na  svojem  telesu  ponesel  naše  grehe  na  les ,  da  bi  mi  grehom  odmrli  in  živeli  za  pravičnost .  Po  njegovih  ranah  ste  bili  ozdravljeni «  ( 1  Pt  2,20 - 24 ) .

Na  trpljenje  ne  smemo  gledati  kot  na  nekaj  zgolj  negativnega .  Posnemali  naj  bi  Jezusa ,  ki  je  nanj  gledal  drugače .  Trpljenju  je  treba  odkriti  višji  smisel ,  smisel ,  ki  presega  ozke  meje  časa  in  prostora .  Če  verujemo ,  da  je  Bog  ljubezen ,  je  ljubezen  tudi  takrat ,  ko  dopušča  trpljenje .  Naša  naloga  je ,  da  trpljenje  spreminjamo  v  ljubezen .  Če  iz  ljubezni  trpimo  za  Boga  in  bližnjega ,  najbolje  razodevamo ,  da  je  naša  ljubezen  iskrena  in  nesebična .  Ker  je  Kristus  trpljenje  in  smrt  sprejel  iz  ljubezni  do  Očeta  in  človeštva ,  je  postalo  tako  zelo  rodovitno .  Z  njim  nas  je  odrešil .

Že  prva  dva  človeka  sta  prelomila  Božjo  voljo .  Greh  na  začetku  človeškega  rodu  je  bil  greh  napuha ,  ki  je  korenina  vsakega  greha .  Napoved  hudobnega  duha ,  da  bosta  prva  dva  človeka  kakor  Bog ,  se  je  sprevrgla  in  pripeljala  do  suženjstva  grehu  in  neurejenim  strastem .

Bog  je  naš  stvarnik  in  odrešenik .  Življenje  in  srečo  prejemamo  od  njega .  Ustvarjeni  smo  bili  za  življenje  in  srečo .  Po  njima  tudi  neprestano  hrepenimo .  Bog  nam  želi  samo  srečo .  Podeljuje  nam  jo  že  v  tem  življenju .  Hkrati  nas  vabi ,  da  bi  nekoč  postali  deležni  njegove  večne  blaženosti .  Pušča  pa  nam  svobodo .  Sami  se  moramo  odločiti  za  Boga  Srečo .  Če  se  oddaljimo  od  njega ,  doživljamo  strašno  nesrečo .  Tudi  to  grenko  doživljanje  ima  svoj  pomen :  voditi  nas  hoče  nazaj  k  viru  sreče .

Čim  bolj  je  drevo  izpostavljeno  viharjem ,  tem  globlje  in  močnejše  korenine  požene ,  da  se  tako  utrdi .  Prav  tako  se  človek  utrdi  v  krepostih ,  če  se  ustavlja  skušnjavam .  Kakor  morje  prečiščujejo  viharji ,  zrak  nevihte ,  tako  se  človek  prečisti  v  skušnjavah  in  težavah .  Sv.  Avguštin  pravi :  » Božji  služabnik  popolnoma  brez  skušnjav  tu  ne  sme  živeti ;  kajti  nihče  ne  dobi  krone  zmagovalca ,  kdor  ni  zmagal ,  in  nihče  ne  zmaga ,  kdor  se  ne  bojuje ,  in  nihče  se  ne  more  bojevati ,  če  ni  napaden . «

Mož ,  ki  je  doživljal  zapuščenost  od  Boga ,  je  vprašal  duhovnika :  » Kako  to ,  da  človek ,  ki  zaupa  v  Boga  in  se  mu  čuti  blizu ,  od  časa  do  časa  doživi  zapuščenost  od  Boga ? «

Bog  me  išče  in  rešuje

Elvira  je  z  roko  otipala  očetov  obraz ,  mu  z  dlanjo  zakrila  usta  in  rekla :  » Očka ,  molči .  Jaz  vidim  bolje  kakor  ti . «

Človekova  temeljna  izvolitev  Kristusa  in  odločitev  zanj  se  razodeva  tudi  na  zunaj  s  krščanskim  življenjem  in  z  izpovedjo  vere .  Ne  more  ostati  samo  v  srcu .

Ti  spisi  govorijo  o  Jezusu  kot  zgodovinski  osebnosti ,  omenjajo  njegove  čudeže ,  nauk ,  učence ,  mesijansko  poslanstvo ,  smrt  in  govorice  glede  njegovega  vstajenja . 

Samo  tisti ,  ki  se  Kristusu  in  po  njem  Očetu  popolnoma  izroči ,  veruje  v  krščanskem  pomenu  besede .  Jezus  je  večkrat  spodbujal  k  zaupni  veri :  » Vse  je  mogoče  tistemu ,  ki  veruje «  ( Mr  9,23 ) .

» Torej  si  začel  verovati  v  Kristusa ? «

» Prav  imaš .  Sram  me  je ,  ker  tako  malo  vem  o  njem .  Vem  pa  tole :  Pred  tremi  leti  sem  bil  pijanec ;  bil  sem  v  dolgovih ;  družina  mi  je  razpadla ;  žena  in  otroci  so  se  vsak  večer  bali  mojega  prihoda  domov .  Zdaj  pa  sem  opustil  pijačo ;  rešili  smo  se  dolgov ,  naš  dom  je  zdaj  srečen  in  otroci  vsak  večer  željno  pričakujejo ,  da  se  vrnem  domov .  Vse  to  je  zame  storil  Kristus .  To  pa  vem  o  njem ! «

Berač  je  hodil  od  vrat  do  vrat  in  trkal .  V  daljavi  je  zapazil  voz ,  ves  v  zlatu .  Na  vozu  je  bil  Kralj  kraljev ,  Bog  sam .  Stegnil  je  roko  proti  beraču  in  rekel :  » Kaj  mi  lahko  daš ? «  Berač  je  posegel  v  svojo  malho  in  dal  Kralju  drobno  žitno  zrno  samo  eno  zrno ,  čeprav  jih  je  imel  veliko .  Ko  je  zvečer  doma  stresel  iz  malhe  žito ,  ki  ga  je  naberačil ,  je  bilo  med  zrnjem  tudi  zlato  zrno .  Njegov  mali ,  skopuški  dar  je  Bog  spremenil  v  zlato .  » Ko  bi  dal  vse ,  kar  sem  imel ,  kako  bi  bil  sedaj  srečen ! «  je  vzkliknil .

Mati  Terezija  je  pripovedovala  o  svojem  srečanju  z  gobavci :  » Na  tisoče  gobavcev  imamo .  Tako  so  veličastni ,  tako  so  čudoviti  v  svoji  iznakaženosti .  Vsako  leto  jim  v  Kalkuti  priredimo  božično  razvedrilo .  Pretekli  božič  sem  prišla  k  njim  in  jim  razložila ,  da  je  njihova  bolezen  Božji  dar ,  da  jih  Bog  posebno  ljubi ,  da  so  mu  zelo  dragi  in  da  njihova  bolezen  ni  greh .  Starejši  mož ,  popolnoma  iznakažen ,  se  mi  je  skušal  približati  in  mi  je  rekel :  Ponovite  to  še  enkrat .  Dobro  mi  je  delo .  Do  sedaj  sem  vedno  poslušal ,  da  nas  nihče  nima  rad .  Čudovito  je  vedeti ,  da  nas  ima  Bog  rad .  Prosim ,  ponovite  to ! «

Globoko  v  človekovo  srce  je  položeno  hrepenenje  po  gledanju  in  doživljanju  Boga .  Že  Mojzes  je  prosil  Boga :  » Pokaži  mi ,  prosim ,  svoje  veličastvo ! «  Bog  mu  je  odgovoril :  » Storil  bom ,  da  pojde  mimo  tebe  vsa  moja  lepota  in  klical  bom  pred  teboj  ime  GOSPOD …  Mojega  obličja  ne  moreš  videti ;  kajti  noben  človek  me  ne  more  videti  in  ostati  živ «  ( 2  Mz  33,18 - 20 ) .  Mojzes  je  po  slikovitem  izražanju  Svetega  pisma  Boga  videl  v  hrbet ,  ne  v  obličje  ( prim.  2  Mz  33,21 - 23 ) . 

Iver  v  bratovem  očesu  nas  moti ,  kadar  ga  nimamo  radi .  Dogaja  se  tisto ,  kar  ugotavlja  nemški  pregovor :  » S  povečevalnim  steklom  gledamo  zasluge  tistih ,  ki  jih  imamo  radi ,  in  napake  tistih ,  ki  jih  ne  maramo . «  Če  smo  načrtno  pozorni  na  napake  bližnjega  in  bližnjega  zaradi  njih  obsojamo ,  smo  slabši  mi  sami .  Zlasti  pa  smo  nemirni  in  nesrečni .  Angleški  duhovni  pisatelj  Faber  pravi :  » Učiti  se  moramo ,  da  ne  bomo  s  sokoljim  očesom  brskali  samo  po  slabem ,  hudem ,  zlobnem . «  Le  tako  bomo  drug  drugemu  nebesa  in  ne  pekel .

Na  veliki  petek  je  Jezus  sebe  daroval  za  naše  odrešenje .  Uresničil  je  tisto ,  kar  je  na  veliki  četrtek  rekel  apostolom :  ” To  je  moja  zapoved ,  da  se  ljubite  med  seboj ,  kakor  sem  vas  jaz  ljubil .  Nihče  nima  večje  ljubezni ,  kakor  je  ta ,  da  dá  življenje  za  svoje  prijatelje “  ( Jn  15,12s ) .  Upravičeno  je  apostol  Janez  zapisal ,  da  je  Jezus ,  ” ker  je  vzljubil  svoje ,  ki  so  bili  na  svetu ,  tem  izkazal  ljubezen  do  konca “  ( Jn  13,1 ) .

Kristus  je  bil  v  svojem  zemeljskem  življenju  popolnoma  svoboden ,  vendar  je  vedno  izpolnjeval  Očetovo  voljo .  Bil  je  prost  vseh  nerednih  nagnjenj ,  brez  greha ,  brez  strahu  pred  drugimi .  Dolžnost  ga  ni  utesnjevala ,  v  pokorščini  se  ni  čutil  nesvobodnega .  Svobodo  je  izražal  z  ljubeznijo  do  bližnjega .  Svobodno  je  povedal  ljudem ,  kar  je  bilo  treba  povedati .  Svobodno  je  sprejemal  krivice  in  nasilje .  Prostovoljno  je  daroval  svoje  življenje  za  druge .  Bil  je  poosebljena  svoboda .

Mnogo  laže  bomo  odpuščali ,  če  bomo  bolj  pozorni  na  lastne  napake  kakor  na  napake  drugih .  Žal  je  dostikrat  tako ,  kakor  ugotavlja  Hoja  za  Kristusom :  » Majhne  napake  na  drugih  grajamo ,  svojih  večjih  ne  vidimo .  Dosti  hitro  čutimo  in  premišljamo ,  kaj  nam  je  od  drugih  trpeti ,  a  kaj  drugi  zaradi  nas  trpe ,  tega  ne  opazimo .  Kdor  bi  svoja  dela  dobro  in  prav  presojal ,  ne  bi  tujih  ostro  obsojal . «

Ničesar  ne  moremo  dobro  razumeti ,  česar  prej  ne  poznamo .  Da  poznamo  kakšno  stvar ,  se  je  treba  o  njej  poučiti .  Če  se  bomo  dobro  seznanili  z  obredi  in  molitvami ,  nas  bodo  vodili  h  globljemu  razumevanju  tega ,  kar  se  dogaja  pri  mašni  daritvi . 

V  družini  in  sploh  v  skupnosti ,  kjer  se  ljudje  vsak  dan  vidimo ,  je  nevarnost ,  da  bomo  v  ljubezni  in  pozornosti  prej  odpovedali  kakor  v  skupnosti ,  v  katero  smo  priložnostno  zašli .  Preveč  vidimo  samo  napake .  Navadimo  se  na  neko  trdoto .  Ne  krotimo  svojih  strasti .  Ameriški  pripovednik  Mark  Twain  je  duhovito  zapisal :  » Preden  ljubiš  svoje  sovražnike ,  ravnaj  malo  lepše  s  svojimi  prijatelji  in  s  tistimi ,  ki  so  ti  blizu . «

Očenaš  je  zaklad ,  ki  vsebuje  največje  skrivnosti  naše  vere .  Tertulijan  pravi ,  da  je  povzetek  evangelija .  Hkrati  je  najlepši  zgled ,  kakšna  naj  bo  naša  prosilna  molitev .  Tudi  tista ,  ki  jo  sestavimo  sami . 

Čemu  je  sploh  treba  Boga  častiti  in  se  mu  zahvaljevati ?  Odgovorimo  z  vprašanjem :  Ali  se  čemu  čudimo ?  Se  sploh  znamo  čuditi ?  Ljudje  današnjega  časa  se  skoraj  ničemur  ne  čudimo .  Vse  se  nam  zdi  samo  po  sebi  umevno .  Nimamo  niti  časa ,  da  bi  se  ustavili  in  kaj  občudovali . 

Pri  sveti  maši  moremo  občudovati  tisto ,  kar  zaznavajo  naše  oči  in  ušesa :  urejeno  in  okrašeno  cerkev  in  oltar ,  lepa  mašna  oblačila ,  sijajno  pridigo ,  ubrano  zborovsko  petje ,  mogočno  ljudstvo  petje .  Vendar  nas  to  samo  po  sebi  še  ne  bo  privedlo  do  hvale  Boga ,  čeprav  nam  pri  tem  lahko  veliko  pomaga . 
