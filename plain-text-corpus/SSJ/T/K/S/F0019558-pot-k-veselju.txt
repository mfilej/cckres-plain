 
Ker  je  veselje  nalezljivo ,  lahko  postane  ob  veselem  človeku  vse  sončno :  slaba  volja  izgine ,  skrbí  se  zmanjšajo ,  razvije  se  iskren  pogovor ,  ob  katerem  se  neredko  razjasnijo  tudi  zapletene  stvari  in  celó  problemi  se  ne  zdijo  več  tako  nerešljivi .  Od  veselega ,  optimističnega  človeka  odhajamo  dobre  volje  in  pomirjeni ,  polni  veselja  in  novega  upanja .

Spoštovanje  do  dela  je  osnova  in  predpogoj  za  vsako  trajno  veselje  do  dela .  Česar  ne  ljubimo ,  tega  se  ne  veselimo .  V  vsakem  delu  kroži  človeška  kri  in  bije  človeško  srce ,  pravi  Keppler .  Kristjanovo  delo  bi  moralo  biti  prepletanje  molitve  in  dela  ( Ora  et  labora  =  Môli  in  delaj ) .  Če  delamo  iz  ljubezni  do  Boga  in  v  njegovo  čast ,  čutimo  v  srcu  veliko  veselje  in  zadoščenje .  Pri  delu  se  človek  nauči  veseliti  se ,  veselite  se  dela .  Ob  delu  se  tudi  učimo  prav  porabljati  čas ,  spoštovati  vsak  delovni  dan ,  ki  nam  ga  Bog  podarí .  Vsakega  novega  dne  bi  se  morali  veseliti ,  pa  mu  tolikokrat  gremo  naproti  z  nejevoljnim  obrazom  in  godrnjanjem .  Veseliti  bi  se  morali  poslanstva  vsakega  dne .  Prinaša  nam  Gospodovo  naročilo ,  naj  delamo ,  da  bomo  z  delom  pridobili  blagoslov  zase  in  za  vse  človeštvo ,  za  časno  in  večno  srečo .  Od  nas  je  odvisno ,  če  bo  dan  poln  vsebine ,  velik  v  našem  življenju .  Vsako  jutro  je  malo  rojstvo ,  vsak  dan  malo  življenje  in  vsak  večer  smrt  v  malem .  Če  dan  koristno  preživimo ,  mu  damo  s  tem  neko  vrednost ,  damo  mu  kapljico  večnosti .  Zato  je  še  tako  dolgočasno ,  enolično  delo  vir  delovnega  veselja .  Če  smo  z  delom  naredili  kaj  dobrega  zase  in  za  druge ,  čutimo  notranje  zadovoljstvo .  Bodimo  Bogu  za  delo  hvaležni !  ( prim.  P.  Keppler ,  Več  veselja ,  str.  225 - 234 ) .

V  Življenju  svetnikov  ( 1934 )  piše ,  da  je  ( poleg  Don  Boska )  deloval  v  Torinu  tudi  Jožef  Benedikt  Cottolengo ,  kanonik ,  ustanovitelj  Male  hiše  božje  previdnosti .  Bil  je  velik  veseljak  in  šaljivec .  Vse  je  znal  obrniti  na  lepo  stran ,  vse  je  znal  zabeliti  s  kakšno  lepo ,  duhovito ,  dostojno  šalo  ( prim.  str.  87 ) .

Tudi  pesem  Brez  smeha  ni  mogoče  živeti  nam  posreduje  nekaj  smernic  za  lažje  življenje .  Takole  pravi :  » Smeh  je  zdrav ,  potreben  ti  je .  Humor  je  zdrav …  Smeh  osvobaja .  Humor  sprošča .  Smeh  te  rešuje  pretirane  resnosti .  Smeh  je  najboljša  kozmetika  za  zunanjost  in  najboljše  zdravilo  za  tvojo  notranjost …  Smeh  in  humor  ne  vplivata  le  na  tvojo  presnovo ,  temveč  tudi  na  ljudi  in  stvari  okrog  tebe .  Smeh  in  humor  sproščata .  Zmanjšujeta  napetosti  in  sušita  solze …  osvobajata  te  dušeče  vsakdanjosti .  Smeh  in  humor  najboljše  zdravilo  proti  zastrupljenju  duha  in  srca …  Kaj  je  izgubljen  dan ?  To  je  dan ,  ko  se  nisi  smejal ! «  ( str.  33 - 34 ) .

Hrvaški  duhovnik  Žarko  Brzić  v  knjigi  Naslonjen  na  upanje  razmišlja  takole :  Kristjani  smo  prvi  poklicani ,  da  bi  bili  bratom  in  sestram  glasniki  veselja ,  darovalci  resničnega  veselja .  Bog  je  v  sebi  neskončna  radost ,  zato  želi  ta  svoj  dar  pokloniti  tudi  drugim .  Čim  bolj  smo  polni  Boga ,  tem  več  izžarevamo  veselja ,  vedrine  in  optimizma .  Jezus  želi ,  da  bi  njegovi  učenci  sodelovali  v  veselju ,  ki  ga  ima  od  vekov  v  posesti  kot  Božji  Sin :  » Zdaj  odhajam  k  tebi ,  vendar  to  govorim  na  svetu ,  da  bodo  imeli  v  sebi  polnost  mojega  veselja «  ( Jn  17,13 ) .

Tomaž  Kempčan  je  bil  duhovnik ,  avguštinski  kanonik  in  pisatelj .  Napisal  je  » Hojo  za  Kristusom « ,  ki  je  bila  prvič  poslovenjena  leta  1719 .  V  tej  knjižici  beremo  o  veselju  na  več  mestih ,  zlasti  o  veselju  mirne  vesti .  Takole  piše :

V  poglavju  Živeti  preprosto  in  veselo !  To  daje  moč  pa  avtor  svetuje ,  naj  bomo  preprosti ,  brez  pretvarjanja ,  ponarejenosti .  Preprosto  življenje  nas  bo  razveseljevalo .  To  je  veselje  človeka ,  odrešenega  od  laži  in  prevare .  Preprosto  in  veselo  življenje  nas  bo  privedlo  do  notranjega  veselja .  Nespametno  je  iskati  srečo  in  veselje  v  bogastvu ,  v  časti ,  v  materialnih  stvareh .  Če  drugim  poklanjamo  ljubezen  in  veselje ,  smo  obojega  deležni  tudi  sami  ( prim.  str.  42 ) .  Avtor  razglablja :  » Veselje  drugega  je  kot  odmev  tvoje  ljubezni .  Veselje  drugega  bo  tudi  tebe  okrepilo ,  opogumilo  in  potrdilo ,  da  si  na  pravi  poti .  Toda  ne  nardi  sebe  odvisnega  od  veselja  drugega …  Lahko  daješ ,  a  ne  štej ,  koliko  ti  je  povrnjeno !  Moraš  razveseljevati  ljudi ,  a  ne  računaj  na  veselje  zase «  ( str.  43 ) .  Dejstvo  je ,  da  dajanje  nudi  več  veselja  kot  pa  sprejemanje .  Vsem  ljudem  dajmo  nekaj  sebe ,  nekaj  svojega  časa .  Dajajmo  ga  svojim  ostarelim  staršem ,  sodelavcem  v  službi ,  osamljenim  in  zapuščenim .  Bolj  kot  naš  denar  potrebujejo  ljudje  naše  srce .  Veselje  prinašamo  s  tem ,  da  se  za  drugega  zanimamo ,  da  vidimo  njegovo  trpljenje ,  da  ga  poslušamo ,  mu  pokažemo  skrb  zanj .

•  Razmišljajte  veselo ,  govorite  veselo ,  delujte  veselo  in  postali  boste  vesela  oseba .

V  poglavju  Premalo  izkoriščamo  veselje  na  zemlji  nas  avtor  opominja ,  da  je  okoli  nas  polno  veselja ,  ki  ga  ne  opazimo  in  ne  iščemo ,  in  dodaja :  » Ob  koncu  sveta  bomo  z  začudenjem  spoznali ,  da  je  večina  zalog  veselja  na  svetu  ostala  nedotaknjena …  z  njim  varčujemo ,  ker  smo  prepričani ,  da  ga  je  malo «  ( str.  271 ) .  Na  isti  strani  pravi  Pronzato ,  kolikokrat  zagrizeno  iščemo  veselje  pri  že  pri  izčrpanih  in  skoraj  praznih  virih .  Krščanstvo  je  tisto ,  ki  nudi  novo  merilo  veselja .  Veselje  je  zaklad ,  ki  ga  moraš  sam  izkopati  in  se  pri  tem  podajati  tudi  na  neizhojene  steze  s  tem ,  da  narediš  uslugo  človeku ,  ki  tega  ne  zasluži ;  da  molčiš ,  če  te  obtožujejo ;  da  opraviš  delo ,  ki  ga  nihče  ne  bo  opazil .  Koliko  bo  v  tem  veselja !

Jože  Rajhman  ( u.  1998 ) ,  profesor  na  Teološki  fakulteti .  V  dveh  sestavkih  knjige  Božje  okolje  v  človeku  govorí  avtor  v  obliki  pesnitve  tudi  o  smehu  in  veselju . 

Sir  30,16  :  Sirahova  knjiga ,  30.  poglavje ,  16.  vrstica

sv.  :  sveti

Bosko ,  Janez ,  Spomini  ( poslovenil  in  uredil  A.  Slavko  Snoj ) ,  Ljubljana  1996 .

Grabner ,  Anton  Haider  in  Jože  Krašovec  s  sodelavci ,  Biblični  leksikon ,  Celje  1984 .

SKLEPNA  BESEDA  46
