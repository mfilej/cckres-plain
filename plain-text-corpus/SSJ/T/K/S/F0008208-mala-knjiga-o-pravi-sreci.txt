 
MALA  KNJIGA  O  PRAVI  SREČI

Težnja  po  popolnosti  je  vselej  povezana  z  utvarami  o  vsemogočnosti .  Kot  otroci  se  ljudje  čutimo  nebogljeni  in  potrebni  pomoči .  Tej  nebogljenosti ,  ki  nam  je  dana  z  našo  človeško  naravo ,  hočemo  ubežati .  Možnost  za  tak  pobeg  najdemo  v  sanjarijah  o  vsemogočnosti ,  npr.  da  smo  najmočnejši ,  da  zmoremo  vse ,  kar  hočemo .  To  je  seveda  utvara .  V  tem  navsezadnje  korenini  tudi  izvirni  greh :  hočemo  biti  kakor  Bog ,  brez  napak ,  in  zmoremo  vse ,  kar  hočemo .  To  je  skušnjava ,  ki  ne  vodi  v  življenje ,  pač  pa  človeka  odtujuje  samemu  sebi  in  ga  končno  prežene  iz  raja .  Ne  težnja  po  popolnosti ,  temveč  priznanje  naše  človeškosti  in  nemoči  nas  notranje  osvobaja ,  da  lahko  naredimo ,  kar  je  v  naši  moči .  Vedno  gre  za  ohranjanje  prave  napetosti  med  močjo  in  nemočjo .  Obe  sta  del  nas .  Ljudje  nismo  le  nemočni  in  nebogljni ,  ampak  lahko  tudi  kaj  dosežemo .  Moč  je  vendar  tudi  nekaj  pozitivnega .  To ,  da  nekaj  zmoremo  in  znamo  nekaj  ustvariti ,  oblikovati  življenje ,  so  naše  pozitivne  možnosti .  Pri  tem  pa  se  moramo  vedno  zavedati  svojih  omejitev .  Ne  moremo  vsega ,  kar  hočemo .  Čutiti  moramo ,  v  čem  je  naša  nadarjenost ,  kaj  zmoremo  uresničiti .  Gotovo  gremo  pri  tem  lahko  do  skrajnih  meja .  Tudi  zato ,  da  jih  lahko  izkusimo  in  sprejmemo .

Odločanje  drugih

Tri  želje

Se  mar  lahko  naučimo  biti  srečni ?  V  raznih  filozofskih  šolah  stare  Grčije  so  bili  prepričani ,  da  se  človek  sreče  lahko  nauči ,  vendar  ne  tako ,  da  bi  si  zavestno  prizadeval  zanjo .  Za  stoike  je  bila  pot  do  sreče  v  tem ,  da  so  se  urili  v  krepostih  ter  se  odpovedali  čustvom  in  strastem .  Kdor  je  osvobojen  vseh  strasti ,  doseže  notranji  mir  in  srečo .  Epikur  je  svetoval  svojim  učencem ,  naj  se  naučijo  sproščene  življenjske  radosti ,  naj  bo  vsak  zadovoljen  s  tem ,  kar  mu  je  podarjeno .  Neoplatonizem  pa  je  videl  pot  do  sreče  v  vajah  kontemplacije .  Kdor  se  v  globokem  premišljevanju  dvigne  k  Bogu  postane  z  njim  eno ,  izkusi  pravo  srečo . 

Človek  hrepeni  po  tem ,  da  bi  kaj  imel .  Verjame ,  da  več  ko  ima ,  bolj  ima  samega  sebe ,  bolj  je  sam  svoj  gospod .  Konec  koncev  ga  žene  upanje ,  da  bo  posedoval  samega  sebe .

Sreča  in  steklo

Kadar  pride  k  nam  vesel  človek ,  pravimo :  » Sonce  je  posijalo . «  Obstajajo  sončni  otroci ,  ki  povsod  širijo  vedrino  in  živahnost .  Želim  ti ,  da  za  druge  postaneš  sonce !  Morda  si  že  kdaj  doživel ,  da  so  ti  rekli :  » Danes  siješ  kot  sonce .  Prostor ,  kamor  vstopiš ,  postane  svetlejši  in  toplejši .  Kot  da  je  med  nami  sonce ,  občutimo  njegovo  vedrino  in  moč  njegovih  žarkov .  Res  se  bolje  počutimo . «

Enkrat  pač  moramo  sami  prevzeti  odgovornost  za  svoje  življenje .  To  tudi  pomeni ,  da  se  moramo  sprijazniti  z  ranami ,  ki  smo  jih  prejeli  v  otroštvu .  Le  tako  lahko  postanejo  vir  življenja .  » Tedaj  se  bodo  naše  rane  spremenile  v  bisere , «  kot  pravi  Hildegard  von  Bingen .  Če  si  ogledamo  svoje  rane ,  sami  sebe  lahko  bolje  razumemo .  Ne  bomo  se  obsojali  zaradi  preobčutljivosti .  Razumljivo  je ,  da  smo  zaradi  ran  tako  občutljivi ,  da  smo  tako  hitro  prizadeti ,  tako  boječi  pred  veljaki  v  družbi .  Šele  takšno  razumevanje  nas  osvobodi ,  da  sami  sebe  ne  obsojamo  več .

Vendar  je  mnoge  strah ,  da  bi  se  poglobili  v  svoje  jokajoče  srce .  Raje  ga  zamotijo  s  tem ,  da  hitijo  iz  kraja  v  kraj .  A  srce  še  naprej  vpije .  Ne  da  se  zamotiti .  Potrebuje  pozornost .  Hoče  biti  potešeno . 

Izkušnjo  absolutnega  miru ,  ko  se  čas  in  večnost  zlijeta ,  lahko  doživimo ,  kadar  se  zatopimo  v  opazovanje  kake  cvetice ,  pokrajine  ali  slike .  Ko  smo  popolnoma  zatopljeni  v  gledanje ,  se  zabriše  meja  med  gledalcem  in  opazovanim ,  oba  se  zlijeta  v  eno .  In  tedaj  se  tudi  čas  ustavi .  Tak  mir  lahko  zaslutimo  tudi ,  ko  poslušamo  kak  počasni  stavek  Bacha  ali  Mozarta ,  ko  so  nas  sama  ušesa ,  ko  nas  nič  ne  more  zmotiti ,  ko  se  čisto  potopimo  v  poslušanje .  Tedaj  se  sredi  časa  dotaknemo  večnosti ,  tedaj  se  med  poslušanjem  čas  ustavi .  Včasih  se  nam  to  zgodi  tudi  pri  branju .  Beremo  knjigo .  Nenadoma  se  nas  nekaj  dotakne .  Ne  moremo  brati  dalje .  Obstanemo ,  ne  da  bi  razmišljali  o  tem .  Samo  tu  smo . 
