 
Uvodna  opomba

Kakorkoli  že ,  ZDA  lahko  računajo ,  da  bo  na  globalni  ravni  njihov  vpliv  na  Evropo  še  nekaj  časa  dominanten .

Prav  tako  pomemben  vzvod  za  strateški  vpliv  ZDA  na  Zahodno  Evropo  je  dejavnik  Rusije .  ZDA  dajejo  jasno  čutiti  Nemčiji  in  Franciji ,  da  naj  sicer  sodelujeta  pri  formuliranju  in  izvajanju  skupnih  političnih  in  gospodarskih  operacij  v  Rusiji ,  da  pa  gre  pri  tem  odnosu  za  zadevo ,  ki  je  v  vitalnem  ameriškem  interesu  -  tako  varnostnem  kot  sicer .  ZDA  ocenjujejo ,  da  je  Rusija  edina  država ,  ki  bi  jim  še  vedno  utegnila  ( p ) ostati  nevarna  v  vojaškem  smislu .  Zato  ZDA  navezujejo  specialne  odnose  z  Rusijo  in  ne  bodo  dovoljevale  močnejših  povezav  ali  koalicij  tretjih  držav  -  potencialnih  ameriških  tekmic  -  z  Rusijo .  V  tem  smislu  je  bila  simptomatična  podpora  in  celo  iniciativa  ZDA ,  da  naj  Rusija  dobi  močno  vlogo  pri  razreševanju  krize  v  nekdanji  Jugoslaviji .  ZDA  vsaj  implicitno  priznavajo  ruske  posebne  interese  glede  nekdanjih  republik  ZSSR ,  celo  pri  Ukrajini  in  Belorusiji ,  z  določeno  omejitvijo  pri  baltskih  državah ,  čeprav  so  tudi  pri  njihovem  osamosvajanju  pokazale  skrajno  razumevanje  in  tenkočutnost  za  ruska  stališča .  Da  ZDA  računajo  na  partnerstvo  z  Rusijo  tudi  na  globalni  ravni ,  se  vidi  tudi  pri  njihovih  uspešnih  prizadevanjih ,  da  se  Rusija  ( kljub  odporom )  dejansko  vključi  v  delo  G1 .  Isto  velja  pri  razumevanju  ruskih  interesov  v  zvezi  s  predlogi  o  novi  vlogi  NATO  in  njegove  razširitve  na  evropski  Vzhod .

II.  Slovenija  v  kontekstu  ameriške  globalne  politike

a )  Priznanje

Nerazpoloženost  vrhov  administracije  do  RS  se  je  jasno  pokazala  v  nadaljnjih  stopnjah  približevanja  navezavi  diplomatskih  stikov .  ZDA  so  do  konca  1991.  potencirale  svoje  zadržke  glede  predlaganih  srečanj  na  najvišji  ravni ;  kontakti  Petriča  so  bili  na  nizki  ravni ;  kontakti  z  Ljubljano  so  potekali  iz  GK  ZDA  v  Zagrebu  oziroma  še  vedno  iz  Beograda ,  vse  do  trenutka  formalne  navezave  diplomatskih  stikov .  Šele  po  priznanju  Slovenije  s  strani  EU  je  prišlo  do  uradnih  pogovorov  z  Ruplom  ( vendar  ne  z  Bakerjem ,  ampak  z  Eaglebergerjem ) .  ZDA  so  pokazale  svojo  nepripravljenost  za  odprtje  ameriškega  veleposlaništva  v  Ljubljani  tudi  v  primeru  navezave  diplomatskih  stikov  ( pokrivanje  RS  z  Dunaja ) .  Pogojevale  so  vzpostavitev  stikov  s  pogoji ,  ki  so  presegali  pogoje ,  postavljene  v  Bushevi  izjavi  o  priznanju  RS  2.  4.  ' 92 .  ( obveza  odplačevanja  skupnih  jugodolgov ,  " paketna "  navezava  diplomatskih  odnosov  z  RH  in  Bosno ,  zahteva  po  kooperativnih  ekonomskih  odnosih  z  državami  naslednicami  SFRJ ) .  Nenavadno  je ,  da  je  moral  senat  zahtevati  od  Bakerja ,  naj  ne  pogojuje  diplomatskih  odnosov  s  Slovenijo  z  vzpostavitvijo  teh  odnosov  z  RH  in  Bosno .

dice  za  celotno  bilateralo  med  državama .

Obenem  je  Nemčija  obremenjena  z  vrsto  problemov  demografske  in  socialne  strukture ,  ki  so  običajni  za  deželo  v  prehodu  iz  industrijske  v  postindustrijsko  obdobje .  Pri  tem  gre  za  celo  vrsto  dejavnikov  in  značilnosti  prebivalstva  in  civilizacije ,  kot  so :

Nerazčiščena  vprašanja  lastne  identitete  in  nezaupanje  v  lastno  sposobnost  obstoja  poleg  drugih  vzrokov  bistveno  prispevata  h  krepitvi  nemškonacionalnih  in  nacističnih  tendenc  znotraj  Avstrije ,  kar  je  dodatno  olajšalo  evforično  priključitev  Avstrije  k  hitlerjanski  Nemčiji  v  letu  1938 .  Na  novo  ustanovljena  Ostmark  postane  sodeč  po  vseh  objektivnih  kriterijih  najbolj  pronacistični  del  Tretjega  rajha .  V  tem  primeru  pa  glede  same  priključitve  Avstrije  k  Nemčiji  še  danes  obstajata  med  avstrijskimi  pravniki  dve  teoriji  -  aneksijska  in  okupacijska ;  po  zadnji  avstrijska  državnost  z  okupacijo  ni  bila  prekinjena .

Kljub  trenutnem  odklonilnem  stališču  Avstrije  do  vstopa  v  NATO  pa  obstoja  ta  opcija  odprta .  Avstrija  bi  v  NATO  hipotetično  vstopila ,  če  bi  postale  članice  te  organizacije  avstrijske  sosednje  države  ( npr.  Češka  in  Madžarska ) .  Ravno  tako  ne  gre  izključiti  možnosti ,  da  bi  se  znotraj  EU  in  WEU  pojavil  pritisk  na  Avstrijo ,  da  preneha  s  svojim  laviranjem  in  uveljavljanjem  neke  svoje  posebne  in  izjemne  vloge .

Vzhodna  Evropa  ( do  meja  bivše  ZSSR  -  se  pravi  Madžarska ,  Češka ,  Slovaška  in  Poljska )  naj  bi  bila  skupaj  z  Balkanom  osnovno  področje  dolgoročnega  zunanjepolitičnega  in  gospodarskega  ofenzivnega  nastopa  Avstrije .  Obenem  naj  bi  vloga  Avstrije  kot  " specialistke "  za  to  področje  krepila  njeno  specifično  težo  pri  velesilah  in  v  okviru  EU .

Zato  Avstrija  razmišlja  in  ob  burni  dinamiki  na  tem  področju  sproti  formulira  svoj  strateški  koncept  do  celotne  Vzhodne  Evrope .  V  že  prej  omenjenem  besedilu  avstrijske  ugledne  finančne  institucije  je  dobesedno  rečeno :  " Kot  dežela ,  ki  je  še  posebej  označena  in  prizadeta  s  svojim  zemljepisnim  položajem  in  z  zgodovinsko  zavezanostjo  z  razvojem  Vzhodne  Evrope ,  mora  / Avstrija /  na  vsak  način  znova  določati  svojo  vzhodno  politiko .  Ta  politika  mora  biti  usklajena  z  drugimi  zahodnimi  državami  z  ozirom  na  partnerje  in  vsebinske  poudarke  in  določena  kot  koherentna ,  multilateralna  vzhodnoevropska  strategija  celotnega  Zahoda ,  predvsem  EU . "  Tu  naj  bi  Avstriji  pripadla  naloga ,  da  " vsebinsko  intenzivira  in  razširi  že  pred  " preobratom "  obstoječe  zveze  in  sodelovanje " .  V  njenem  lastnem  interesu  naj  bi  še  posebej  dala  poudarek  vprašanjem  okolja  in  migracij .  V  imenu  in  za  račun  EU  naj  bi  Avstrija  zapolnjevala  potencialni  politični  vakuum  v  odnosih  z  deželami  Vzhodne  Evrope .

V  tem  smislu  se  seveda  pojavlja  problem  usklajevanja  odnosa  Avstrija  -  ZDA  -  Nemčija ,  v  katerem  se  je  uveljavilo  razumevanje  organske  povezanosti  nemških  in  avstrijskih  interesov .  Vendar  za  zdaj  Avstrija  izrazito  pazi ,  da  ta  povezanost  ne  pride  v  bistveno  strateško  kontradikcijo  z  ameriško  vlogo  v  Evropi .

Avstrija  se  zaveda ,  da  bo ,  ne  glede  na  bodoče  konstelacije ,  Rusija  spričo  svoje  velikosti  in  vojaške  moči  vedno  igrala  eno  od  ključnih  vlog  na  evropski  sceni .  Glede  na  avstrijske  strateške  ambicije  in  usmerjenosti  je  jasno ,  da  so  te  omejene  in  nekomplementarne  glede  na  katero  koli  pojavno  obliko  ruske  prisotnosti  v  vzhodni  in  jugovzhodni  Evropi .  Spričo  njene  nepomembnosti  je  torej  uveljavljanje  Avstrije  na  tem  področju  možno  edino  z  ruskim  konsenzom  ali  pa  brez  ruskega  konsenza ,  a  pod  dežnikom  drugih  velesil ,  oziroma  v  kombinaciji .

Avstrija  si  je  vsa  zadnja  leta  zelo  prizadevala ,  da  bi  se  zaščitne  norme  in  mehanizmi  njihovega  izvajanja  multilateralno  zasidrale .  Poleg  dejavnosti  v  okviru  KVSE  je  bila  Avstrija  eden  od  pobudnikov  dejavnosti  SE  na  tem  področju .  Mock  je  vedno  poudarjal  pomen  in  možnosti ,  da  se  manjšinske  probleme  rešuje  na  osnovi  in  s  pomočjo  " evropskih  standardov " .  Vse  bolj  naj  bi  se  poudarjala  pravna  in  vse  manj  politična  komponenta  reševanja  manjšinskih  vprašanj .  Izza  takšne  politike  se  kaže  lasten  interes ,  ki  izhaja  iz  dejstva ,  da  je  Avstrija  svoj  osnovni  problem  zaščite  južnotirolske  manjšine  mednarodnopravno  bilateralno  uredila  na  zadovoljivem  nivoju .  Za  urejanje  vprašanj  manjšin  znotraj  Avstrije  pa  je  interesna  slika  drugačna .  Tu  naj  bi  se  uporabljali  " evropski  standardi "  in  notranja  ustavna  določila  -  torej  mehanizmi  in  določila ,  ki  ščitijo  predvsem  posameznika ,  in  ne  skupine ,  in  ki  niso  tako  zelo  konkretni .  Ta  dvojnost  avstrijskega  odnosa  je  obenem  šibka  točka  avstrijske  pozicije ,  ki  je  avstrijski  kontrahenti  do  sedaj  niso  znali  dovolj  izkoristiti .  Avstrija  je  to  dvojnost  utemeljevala  z  nekakšnimi  posebnimi  okoliščinami ,  ki  da  vprašanje  Južne  Tirolske  ločujejo  od  vseh  drugih  manjšin  v  Evropi .  Gre  za  trditev ,  ki  načeloma  stoji  na  šibkih  nogah .

Pri  jugoslovanski  krizi  gre  za  paralelen  proces  dezintegracije  in  možne  integracije  na  načelu  prostovoljnosti  in  interesa ,  posebej  še  ekonomskega .  Možnost  popolne  samostojnosti  Slovenije  bo  nujno  uveljavljena ,  če  ne  bo  prišlo  do  sporazumne  razdružitve .  Ni  mogoče  izključiti  verjetnosti  intervencije  JA ,  kar  bi  odprlo  novo  krizno  žarišče  v  Evropi .  Kučan  se  je  javno  zavzemal  za  sledeče  stališče  tujine  do  razpleta  jugoslovanske  krize :  kljub  preferiranju  skupne  države  ne  izključiti  možnosti  drugih  rešitev ,  če  bodo  sprejete  na  demokratičen  način  -  v  skrajnem  slučaju  tudi  odcepitev ;  nespremenljivost  notranjih  meja  med  republikami ;  neintervencija  JA .

-  Kot  je  to  tipično  za  avstrijsko  taktiko  v  vseh  slučajih ,  ko  njen  interes  ni  v  celoti  pokrit  z  interesom  velesil ,  je  Avstrija  v  odnosu  do  samostojnosti  ubrala  pot  politike  dvojnega  pristopa :  formalnega  in  neformalnega ,  pri  čemer  slednji  omogoča  v  danem  trenutku  pogoje  za  spremembo  prvega .  Neformalni  pristop  so  v  tem  slučaju  predstavljali  javno  mnenje ,  politične  stranke  in  uradne  strukture  avstrijskih  dežel .  Tak  dvojni  pristop  je  dosegal  zaželene  rezultate .  Nihče  ni  mogel  dokazati  uradni  Avstriji ,  da  kakor  koli  prehiteva  politiko  EU  in  velikih  sil  glede  jugoslavije .  Na  drugi  strani  je  neformalni  pristop  ustvarjal  ( sicer  popolnoma  neobvezujoč )  občutek  podpore  Avstrije  pri  Sloveniji  in  s  tem  atmosfero  hvaležnosti  in  zadolženosti  Slovenije  Avstriji ,  kar  je  tej  nudilo  dragoceno  pozicijo  pri  strukturiranju  nadaljnjih  bilateralnih  stikov .

-  Razpad  SFRJ  bi  ogrozil  proces  evropskih  integracij  in  uveljavljanja  tendence  regionalizma .  V  strukturah  EU  bi  se  okrepila  neenakopravnost  državnih  zastopstev  in  asimetrija .

Parlament  je  ponovil  svoja  stališča  do  priznanja  Slovenije  na  zasedanju  17.  9.  1991 ,  vendar  z  malenkostno  novo  distinkcijo ,  da  je  edini  pogoj  za  priznanje  dogovor  in  usklajenost  z  drugimi  državami .

Splošno  oceno  celote  bilateralnih  stikov  bi  utegnili  sumirati  takole .

Meddržavni  dialog  o  manjšini  je  bil  ves  čas  po  letu  1990  formalno  in  na  ravni  izjav  odgovornih  funkcionarjev  obeh  držav  zelo  intenziven .

Septembra  ' 90  so  Kučan ,  Peterle  in  Rupel  pismeno  protestirali  zaradi  protislovenske  gonje  ob  odprtju  dvojezične  šole  in  trgovske  akademije  v  Celovcu .

Avstrijski  mediji  in  del  politične  javosti  je  sicer  vprašanja ,  povezana  z  usodo  nemške  manjšine  v  Sloveniji ,  občasno  javno  odpiral  že  ves  čas  po  vojni .  Po  proglasitvi  neodvisne  Slovenije  in  razpravah  o  denacionalizacijski  zakonodaji  pa  se  je  ta  trend  okrepil .  Niti  enkrat  po  drugi  svetovni  vojni ,  vse  do  trenutka  mednarodnega  priznanja  RS  uradni  avstrijski  organi  ( MZZ ,  vlada )  tega  problema  ne  odpirajo ,  kar  kaže  na  njihovo  svojevrstno  načelnost .  Pač  pa  ga  odpira  javnost  in  na  formalen  način  koroški  deželni  glavar  Haider  v  pismih  novi  slovenski  vladi  in  v  javnih  izjavah  od  leta  1990  naprej .  Odgovarjajoč  na  njegove  zahteve  je  na  isti  način  Peterle  zanikal  obstoj  nemške  manjšine .

Z  avstrijske  uradne  strani  je  bilo  vprašanje  " Staroavstrijcev "  uradno  odprto  neposredno  po  diplomatskem  priznanju  Republike  Slovenije  s  strani  Avstrije  z  javno  izjavo  Mocka  ( 5.  2.  1992 )  o  pravici  Avstrije ,  da  pri  slovenski  vladi  zastopa  interese  nemško  govoreče  manjšine  " v  tolikšni  meri ,  kot  se  ta  manjšina  v  Sloveniji  konstituira " .  Avstrijska  stran  s  tem  prvič  javno  iz  ust  najkompetentnejšega  uradnega  funkcionarja  govori  o  manjšini  in  o  enaki  interventni  pravici  Avstrije ,  kot  jo  ima  glede  svoje  manjšine  Slovenija .  Sledi  Ruplov  intervju  9.  3.  1992 ,  v  katerem  zanika  obstoj  nemške  manjšine .

Za  vprašanje  slovenske  sukcesije  pogodb  med  Avstrijo  in  SFRJ  je  bil  pomemben  tudi  časovni  faktor :  obdobje  do  in  po  priznanju  RS .

Načelni  in  konkretni  dialog  o  bilateralni  sukcesiji  je  bil  prekinjen  ob  napadu  JA  na  Slovenijo  in  se  je  nadaljeval  prvič  zopet  ob  razgovorih  Rupel  :  Avstrijci  v  Ljubljani  4.  12.  1991 ,  ko  je  Rupel  izrazil  namero  RS  prevzeti  bilateralne  in  multilateralne  sporazume  ( in  tudi  ADP ) .  Ker  je  bila  samostojnost  Slovenije  praktično  že  mednarodnopravno  priznana ,  pa  se  je  avstrijsko  stališče  do  sukcesije  že  vsebinsko  spremenilo .  Od  tistega ,  ki  v  sukcesiji  ni  videlo  problema  v  drugo ,  ki  sukcesijo  veže  na  rezultate  mednarodnih  konferenc  o  jugoslovanski  krizi .  Drugače  rečeno :  Avstrija  je  dočakala  uresničitev  svojega  interesa  za  razpad  SFRJ  in  začela  strukturirati  svojo  nadaljnjo  politiko  do  RS .  Avtoritativno  je  to  spremenjeno  stališče  avstrijske  strani  potrdil  Mock  17.  1.  1992 ,  dva  dni  po  priznanju  Slovenije ,  ko  je  za  javnost  izjavil ,  da  nobena  od  bivših  republik  ne  more  biti  brez  pogajanj  naslednica  SFRJ .

Kot  kaže ,  slovenska  stran  v  tej  fazi  pogajanj  ni  vztrajala  ali  pa  si  vsaj  načelno  pridržala  rezervacije  po  principu  splošne  sukcesije ,  proglašenem  v  Deklaraciji  ob  neodvisnosti  RS  in  realiziranem  v  pravnih  odnosih  z  Italijo .

Formalni  okvir  sodelovanja  med  Slovenijo  in  avstrijskimi  zveznimi  deželami  je  bil  podan  ob  razgovorih  med  Ruplom  in  Mockom  18.  1.  1992  v  Ljubljani ,  ko  sta  obe  strani  podprli  takšno  sodelovanje .

Vsebinsko  ni  nujno  v  slovenskem  interesu ,  tudi  z  ozirom  na  avstrijski  ustavnopravni  sistem ,  sklepanje  mednarodnih  pogodb  s  posameznimi  deželami .  Zelo  dvomljivo  je  tudi  pristajati  na  krepitev  neke  posebne  moderne  kulturne  ali  celo  jezikovne  identitete  Slovenije ,  Koroške  in  Štajerske ,  kot  si  to ,  sodeč  po  javno  izraženih  pogledih ,  predstavljata  med  drugimi  tudi  Krainer  in  Zernatto .  Strateško  pa  Sloveniji  kot  majhni  državi ,  ki  si  prizadeva  za  svojo  integracijo  v  evropske  strukture ,  odgovarjajo  prizadevanja  avstrijskih  dežel  po  večjem  vplivu  regij  in  proti  evrokratizmu .  Gospodarski  razvoj  Slovenije ,  reševanje  manjšinskih  problemov  in  nekatera  druga  vprašanja  pa  so  optimalno  rešljiva  v  okviru  pragmatskega  sodelovanja  in  iskanja  konkretnih  identičnih  interesov  z  deželami  sosednjih  držav .

Eno  najbolj  perečih  in  problematičnih  vprašanj  odnosov  med  državama  je  namreč  vprašanje  dovolilnic  za  cestne  prevoze .  Pri  tem  je  dejstvo ,  da  na  tem  področju  Avstrija  vodi  omejevalno  politiko  na  splošno ;  vprašanje  cestnih  prevozov  in  tranzitov  skozi  Avstrijo  je  eno  od  spornejših  vprašanj  tudi  v  odnosih  med  EU  in  Avstrijo .  V  bilateralnih  odnosih  s  Slovenijo  pa  je  Avstriji  dodatno  uspelo  uveljaviti  aranžmaje ,  ki  vnašajo  v  to  problematiko  elemente  diskriminacije .  Tako  je  Slovenija  dobila  namesto  zaprošenih  40.000  dovolilnic  v  letu  1993  samo  20.000  in  je  20.000  voženj  moralo  iti  po  oprtnem  vlaku .  Slovenija  je  leta  1992  odobrila  6.000  dovolilnic  za  prevoze  do  Kopra  in  dobila  od  Avstrije  v  zameno  samo  2.000  dovolilnic .  Izdajanje  maloobmejnih  prometnih  dovolilnic  velja  v  Avstriji  za  območje ,  ki  izključuje  Celovec ,  Beljak  in  Gradec ,  vključuje  pa  na  naši  strani  Kranj ,  Maribor  in  Mursko  Soboto .  Avstrija  je  v  letu  1993  enostransko  podražila  ceno  dovolilnic .  Slovenske  ideje  o  spremembi  sporazuma  o  mednarodnem  prevozu  stvari  z  uvedbo  tako  imenovanih  loco  dovolilnic  avstrijska  stran  ne  sprejema .

Na  politični  pa  tudi  simbolni  ravni  je  v  slovenskem  interesu  preseganje  stanja ,  v  katerem  avstrijska  stran  uradno  in  vsebinsko  ni  pripravljena  brez  vsake  sence  dvoma  in  dosledno  priznati  pravne  in  zgodovinske  legitimnosti  obstoja  slovenske  države .  Kot  primer  za  to  služi  celoten  kompleks  problematike  okrog  arhivov ,  odnosa  do  nekaterih  zgodovinskih  spomenikov  in  sukcesije  po  SFRJ .

Očitno  in  notorno  dejstvo  je ,  da  so  velike  konceptualne  razlike  že  pri  sami  definiciji  pojma  " Evropa " .  Pojmovno  in  vsebinsko  obstajajo  v  tej  zvezi  nepremostljive  razlike ;  geografske ,  kulturološke ,  ekonomske ,  idejno - politične  in  politološke  definicije  Evrope  kot  okvira  za  EU  so  si  praktično  pogosto  nasprotujoče .  Isto  velja  za  percepcijske  razlike ,  na  primer  med  ustanovitelji  Unije ,  izvenevropskimi  opazovalci ,  kulturniško  sceno  iz  držav  bivše  sovjetske  vplivne  sfere  ipd.  Vsaka  splošna  izjava  o  ( ne ) pripadnosti  neke  države ,  kulture  ali  naroda  " Evropi "  je  torej  često  apriorno  politična  in  ideološka  in  ima  kot  takšna ,  analitsko  gledano ,  le  omejeno  veljavo .

Temu  na  kulturni  bazi  obstoječemu  trendu ,  ki  mogoče  vodi  ne  samo  k  delitvi ,  ampak  celo  k  spopadu ,  naj  bi  se  po  mnenju  nekaterih  izognili  s  paralelnim  strateškim  pristopom :  Evropa  naj  bi  se  spremenila  v  " naddržavo "  in  istočasno  v  skupnost  regij .  ( Morin ) 

V  zvezi  s  spopadom  konkretnih  političnih  interesov  pred  MKEU  lahko  navedem  celo  vrsto  primerov  iz  zadnjega  obdobja ,  ki  dajo  slutiti ,  kod  poteka  praktična  meja  med  modeli  centraliziranega  in  decentraliziranega  odločanja  v  EU .

Tako  je  nemški  minister  Rexrodt  prišel  v  spopad  z  Delorsom  zaradi  vprašanja ,  v  kolikšni  meri  naj  EU  na  centralni  ravni  ureja  vprašanja  zaposlovanja .  Zavzel  se  je  za  večjo  liberalizacijo  trga  delovne  sile ,  kar  naj  bi  zvišalo  konkurenčnost  EU .  Avtoriteto  EU  so  izzvali  Francozi ,  ki  so  se  uprli  sklepu ,  da  morajo  odpreti  letališče  Orly  mednarodni  konkurenci .  Nemci  so  napovedali  enostranske  ukrepe  proti  uvozu  britanskega  govejega  mesa .  Grki  so  se  uprli  EU  in  proti  njeni  volji  vpeljali  embargo  proti  Makedoniji .  Francozi  so  se  uprli  pravici  komisije ,  da  v  pravnem  smislu  zastopa  skupnost  pri  pogajanjih  z  GATT .  Gre  torej  za  tendenco  k  unilateralizmu  in  proti  centralnemu  odločanju  EU .

Interes  Kitajske  in  Japonske  je  v  najsplošnejših  okvirih  podoben ;  obe  državi  želita  olajšati  strateški  pritisk  Rusije  na  svojem  področju ,  kar  pa  pomeni ,  da  jima  ustreza  nepovezanost  med  Rusijo  in  EU ,  oziroma  šibkejša  je  Rusija ,  gospodarsko  manj  efektna  je  integriranost  Evrope . 

Razmišljanja  o  sprejemu  Slovenije  v  EU  bodo  s  strani  njenih  članic  pod  močnim  vplivom  tako  njihovih  strateških  kot  pragmatičnih  interesov .  Primarno  bodo  temeljila  tudi  na  uravnoteženosti  varnostnih ,  ekonomskih  in  političnih  aspektov  in  interesov .  Vse  odločitve  v  tej  zvezi  bodo  načeloma  sad  usklajenih  odločitev  med  članicami ,  ki  bodo  ob  vseh  svojih  notranjih  nasprotjih  načelno  dajale  prednost  interesom  katerekoli  članice  EU  pred  interesi  Slovenije .  Pričakovanja ,  da  bi  Slovenija  lahko  računala  na  ugodnejšo  obravnavo  na  temelju  ideoloških  ali  zgodovinskih  konsideracij  ( zgodovinska  pripadnost  " Evropi "  ali  " srednji "  Evropi ,  slovenska  kultura  kot  del  evropske  ipd. ) ,  se  vse  bolj  kažejo  kot  špekulacija  sekundarnega  reda  pomembnosti .  Isto  velja  za  konsideracije ,  da  bi  na  sprejem  Slovenije  v  EU  bistveno  vplivale  dobre  zveze  naših  strank  s  sorodnimi  političnimi  bloki  v  EU .  Lastne  dosedanje  izkušnje  in  izkušnje  drugih  kažejo ,  da  so  takšne  vezi  samo  taktično  koristne ,  ne  vplivajo  pa  na  načelne  državne  odločitve ,  ki  so  rezultat  konsenza  državnih  interesov  med  članicami  EU .  Zato  je  v  osnovi  jasno ,  da  še  tako  velika  in  vsebinsko  vsestranska  pripravljenost  Slovenije  za  vstop  v  EU  ni  in  ne  bo  odločilna  za  njeno  dejansko  integriranje  v  Unijo .

-  Relativna  fizična  majhnost  in  gospodarska  nepomembnost  Slovenije .  Slovensko  tržišče  je  relativno  majhno  in  gospodarstvo  je  izvozno  usmerjeno .  Strokovni  krogi  v  Sloveniji  v  tej  zvezi  omenjajo  tudi  dejstvo ,  da  daje  EU  v  svojih  razmišljanjih  glede  vključevanja  prednost  zaokroženim  in  večjim  področjem  ( npr.  CEFTA ) .  Relativni  delež  in  absolutni  obseg  slovenskega  izvoza  v  države  CEFTA  je  v  primerjavi  z  obdobjem  pred  osamosvojitvijo  celo  padel .  Za  razliko  od  Poljske  in  Češke  Sloveniji  ni  uspelo  skleniti  sporazuma  o  prosti  trgovini  z  EFTA .  Tudi  raven  institucionalnega  sodelovanja  Slovenije  z  EFTA  naj  bi  bila  izpod  že  dosežene  ravni  sodelovanja  med  EFTA  in  SFRJ .

-  V  omenjenem  položaju  bi  veljalo  celo  ponovno  razmisliti  o  možnostih ,  da  Slovenija  na  primeren  način  razglasi  stanje  svoje  ( oborožene ? )  nevtralnosti ,  čeprav  postaja  status  nevtralnosti  v  mednarodnih  odnosih  vse  manj  pomemben  in  tudi  doseganje  takšnega  priznanja  nevtralnosti  s  strani  drugih  držav  ni  lahko  izvedljivo .

Ostaja  pa ,  za  razliko  od  Primorske ,  naslednje  nadvse  pomembno  dejstvo .  Slovenska  populacija ,  kot  že  rečeno ,  v  socialno - civilizacijskem  smislu  ni  signifikantno  pokrivala  vseh  slojev  siceršnjega  večinskega  prebivalstva .  Vsaka  socialna  promocija  posameznika  iz  tradicionalno  najnižjega  kmečkega  sloja  je  skoraj  nujno  pomenila  pritisk  in  odločitev  za  asimilacijo  in  javno ,  po  možnosti  čim  bolj  aktivno  priznavanje  k  nemštvu .  Takšen  položaj  ima  več  posledic ,  ki  se  vlečejo  tudi  v  današnji  čas .  Biti  Slovenec  v  Avstriji  je  postajalo  vse  bolj  politična  odločitev ,  in  ne  predvsem  vedno  kulturno - civilizacijsko  dejstvo ;  in  takšna  odločitev  za  slovenstvo  je  bila  apriorno  obremenjena  z  predpostavko  " izdajstva  dežele " .  Od  tod  tudi  vsa  dramatičnost  in  obremenjenost  odnosa  med  zavednimi  Slovenci  in  zavestnimi ,  oportunističnimi  potujčenci ,  ki  v  veliki  meri  traja  še  danes  in  je  po  svoji  intenzivnosti  neprimerljiva  s  sicer  podobnimi  odnosi  v  italijanskem  delu  slovenskega  manjšinskega  prostora .  Slovenski  nacionalizem  v  Avstriji  je  zato  tudi  danes  iz  razumljivih  razlogov ,  ki  so  posledica  lastne  kvantitativne  šibkosti ,  včasih  celo  bolj  izključujoč  in  defenziven  kot  v  Italiji ,  kjer  verjetno ,  če  bi  veljala  koroška  merila ,  Slovencev  v  Videmski  pokrajini  lastni  rojaki  ne  bi  zlahka  priznavali  za  Slovence .  Takšna  ugotovitev  seveda  ne  sme  pomeniti  podajanja  vrednostne  ocene  reakcije  ene  ali  druge  manjšine ,  ki  pač  reagira ,  kakor  reagira .  Konec  koncev  je  bilo  pred  prvo  svetovno  vojno  število  Slovencev  na  Koroškem  in  sedanjem  avstrijskem  delu  Štajerske  približno  enako  kot  na  sedanjem  manjšinskem  področju  v  Italiji .  Danes  sicer  ugotavljamo  v  Italiji  zmanjšanje  številčne  moči  manjšine  v  primeri  s  tistim  časom  ali  vsaj  njeno  lokalno  stagnacijo ,  vendar  je  nesporno  število  njenih  deklariranih  pripadnikov  večkrat  višje  od  števila  sorojakov  v  Avstriji . 

Bodočnost  obstoja  tega  dela  manjšine  kot  organizirane  skupnosti  je  ogrožena  na  več  ravneh .  Predvsem  gre  za  kombiniran  negativni  učinek  njene  maloštevilnosti  in  pomanjkanja  specifične  ekonomske  osnove  za  delovanje  njenih  ustanov  na  poselitvenem  področju .  V  tem  pogledu  kruta  realnost  " tranzicijske "  Madžarske  daje  absolutno  več  možnosti  nemški  manjšini ,  ki  obstaja  in  se  uveljavlja  na  istem  področju .  Zelo  se  tudi  krepi  tradicionalni  madžarski  asimilacijski  pritisk ,  čeprav  ne  toliko  na  sistemski  ravni ,  zato  pa  toliko  bolj  na  civilni ,  lokalni  in  administrativni .  Dodatno  obstoja  znotraj  manjšine  dokaj  jasen  razcep  med  " Slovenci "  in  " Vendi " ,  ki  se  je  ob  prikriti  potuhi  oblasti  tudi  organizacijsko  izrazil .  Sumarno  bi  si  dovolil  oceno ,  da  sta  obstoj  in  razvoj  te  slovenske  manjšine  bolj  ali  manj  možna  edino  ob  organizirani  in  trajni  pomoči  iz  matičnega  prostora  in  ob  siceršnji  oživitvi  prednosti ,  ki  jih  potencialno  daje  obmejnost  ozemlja ,  na  katerem  manjšina  živi .

Na  področju  meddržavnih  stikov  in  regulative  je  bil  dosežen  že  omenjeni  normativni  napredek  za  manjšino  v  Porabju  s  sklenitvijo  bilateralnega  sporazuma  o  zaščiti  manjšin  z  Madžarsko . 

Ni  namen  tega  pisanja  napadati  ali  braniti  takšne  ali  drugačne  ideološke  koncepte ;  gre  mi  bolj  za  ugotavljanje  dejstev .  Ta  pa  so  pri  manjšinskem  gospodarskem  sektorju  porazna .  Če  je  bila  vrednost  manjšinskega  gospodarstva  v  Italiji  leta  1990  po  nekaterih  ocenah  v  višini  300  milijard  lir  ( majhna  vsota  v  primerjavi  z  recimo  ceno  Sachsovega  sistema  privatizacije  za  Slovenijo  in  premajhna  za  resne  poteze  kakršne  koli  udbomafije ) ,  se  je  medtem  verjetno  zmanjšala  za  kakšno  tretjino .  Cela  vrsta  ( praktično  že  vsa )  mešanih  podjetij  ali  direktnih  slovenskih  investicij  na  manjšinskem  avtohtonem  ozemlju  je  propadla  ali  pa  je  tik  pred  propadom .  Dramatično  je  to  stanje  še  posebej  v  Benečiji  in  na  Koroškem .  Tako  je  bilo  na  Koroškem  v  osemdesetih  letih  realizirano  ali  v  fazi  realizacije  nekaj  desetin  investicij  v  mešana  podjetja  ( med  drugim  s  strani  podjetij  Slovenija  Les ,  Unior ,  Iskra  Delta ,  Toper ,  Združenje  slovenskih  proizvajalcev  papirja ,  Metalna ,  Novoles ,  Elan  itd ) .  Aktivnosti  v  tej  zvezi  je  na  operativni  ravni  koordiniral  poseben  odbor  v  GZS .  GZS  in  Ljubljanska  banka  sta  imeli  tudi  svoji  predstavništvi  v  Celovcu .  Poleg  teh  proizvodnih  objektov  je  obstojala  vrsta  trgovinskih  predstavništev .  Od  vseh  teh  pojetij  je  kaj  kmalu  ostalo  bore  malo  ( Elan  v  Brnci  in  za  enkrat  še  IPH  v  Žitari  vasi ,  ki  pa  je  v  likvidaciji ) . 
