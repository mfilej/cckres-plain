 
Eden  od  razlogov ,  zakaj  se  ukvarjam  s  tem ,  da  pišem  predgovor ,  ki  je  za  bralca  zmerom  nekoliko  dolgočasen ,  eden  od  razlogov ,  zakaj  ga  prepisujem  še  petič ,  in  upam ,  da  zadnjič ,  je  bojazen ,  da  mi  ga  bo  kak  nepričakovan  dogodek  morda  preprečil  dokončati .  Ko  končam  ta  zvezek ,  se  moram  takoj  lotiti  pisanja  tretje  in  zadnje  knjige  Rožnato  razpelo  ( The  Rosy  Crucifixion ) ,  najtežje  naloge ,  kar  sem  se  jih  kdaj  lotil  in  ki  sem  se  ji  mnogo  let  izogibal .  Zato  bi  rad ,  dokler  mi  dopušča  čas ,  nakazal  nekatere  od  stvari ,  ki  sem  jih  načrtoval  ali  za  katere  sem  upal ,  da  bom  pisal  o  njih  v  naslednjih  zvezkih .

Jack  London ,  ki  je  bil  po  mojem  mnenju  eden  od  prvih  Američanov ,  ki  so  si  pridobili  premoženje  s  peresom ,  je  izstopil  iz  socialistične  stranke  leta  1916  z  obtožbo ,  da  je  brez  ognjevitosti  in  nebojevita .  Človek  se  sprašuje ,  kaj  bi  rekel  danes  o  " Revoluciji " ,  če  bi  še  živel . 

Dejal  sem ,  da  te  kak  spoštovan  avtor  včasih  pripelje  na  sled  za  kako  pozabljeno  knjigo .  " Kaj !  Ta  knjiga  mu  je  bila  pri  srcu ? "  si  rečeš  in  pregrade  takoj  padejo  in  duh  se  ne  le  odpre  in  postane  dojemljiv ,  temveč  se  tudi  pozitivno  razvname .  Pogosto  se  zgodi ,  da  ti  ponovno  oživi  zanimanje  za  kako  mrtvo  knjigo  ne  kak  prijatelj ,  ki  ima  podoben  okus ,  temveč  kak  naključni  znanec .  Včasih  zbuja  ta  človek  vtis ,  da  je  topoglavec ,  in  čudimo  se ,  zakaj  naj  bi  si  zapomnili  knjigo ,  ki  jo  je  ta  oseba  po  naključju  priporočila  ali  pa  je  morda  sploh  ni  priporočila ,  temveč  jo  med  pogovorom  samo  omenila  kot  " čudno "  knjigo .  Ko  nam  je  dolgčas ,  ko  ne  vemo ,  kaj  bi  počeli ,  se  naenkrat  spomnimo  tega  pogovora  in  smo  pripravljeni  poskusiti ,  kako  je ,  če  bereš  tisto  knjigo .  Potem  pride  pretres  ob  odkritju .  Viharni  vrh  ( Wuthering  Heights )  je  zame  primer  te  vrste .  O  tem  delu  sem  slišal  tako  pogosto  toliko  hvale ,  da  sem  menil ,  češ  angleški  roman  –  ki  ga  je  napisala  ženska !  –  nikakor  ne  more  biti  tako  dober .  Potem  je  nekega  dne  neki  prijatelj ,  o  katerem  sem  sumil ,  da  ima  plehek  okus ,  izustil  o  njem  nekaj  prepričevalnih  besed .  Četudi  sem  se  pri  priči  potrudil  njegovo  pripombo  pozabiti ,  je  strup  vdrl  vame .  Nevede  sem  gojil  skriven  sklep ,  da  si  bom  nekega  dne  to  knjigo  ogledal .  Nazadnje ,  pred  komaj  nekaj  leti ,  mi  jo  je  položil  v  roke  Jean  Varda .  Ta  mi  je  položil  v  roke  še  eno  presenetljivo  knjigo ,  Hebdomeros  slikarja  Giorgia  di  Chirica .

Čeprav  tega  ne  vemo ,  imamo  pri  sebi  ključ  za  raj .  Veliko  govorimo  o  razumevanju  in  medsebojnem  občevanju ,  ne  samo  s  soljudmi ,  temveč  tudi  z  mrtvimi ,  z  nerojenimi ,  s  tistimi ,  ki  prebivajo  na  drugih  področjih  ali  v  drugih  svetovih .  Verjamemo ,  da  bo  treba  odkriti  mogočne  skrivnosti .  Upamo ,  da  bo  znanost  pokazala  pot ,  in  če  ne  znanost ,  pa  vera .  Sanjarimo  o  življenju  v  daljni  prihodnosti ,  ki  bo  popolnoma  drugačna  od  časa ,  ki  ga  poznamo  zdaj .  Podeljujemo  si  sile ,  ki  jih  ni  mogoče  imenovati .  Pri  piscih  knjig  pa  je  vedno  očitno  ne  le  to ,  da  imajo  čarovne  zmožnosti ,  temveč  tudi ,  da  obstajajo  svetovi ,  ki  segajo  v  naš  mali  svet  in  ga  prežemajo  in  ki  so  nam  tako  domači ,  kakor  da  smo  jih  osebno  obiskali .  Ti  možje  niso  imeli  nobenih  " okultnih "  učiteljev ,  ki  bi  jih  uvajali .  Bili  so  sinovi  staršev ,  podobnih  našim  staršem ,  izhajali  so  iz  okolja ,  podobnega  našemu  okolju .  V  čem  je  torej  njihovo  posebno  mesto ?  Ne  v  tem ,  da  se  opirajo  na  domišljijo ,  zakaj  ljudje  na  drugih  življenjskih  področjih  kažejo  enako  veliko  moč  domišljije .  Ne  v  mojstrski  tehniki ,  zakaj  drugi  umetniki  ustvarjajo  z  enako  zapleteno  tehniko .  Ne ,  po  mojem  mnenju  je  poglavitna  stvar  pri  pisatelju  zmožnost  " črpati "  iz  vsesplošne  tišine ,  ki  nas  vse  obdaja .  Od  vseh  umetnikov  je  pisatelj  tisti ,  ki  najbolje  ve ,  da  " v  začetku  je  bila  beseda  in  da  je  bila  beseda  z  Bogom  in  da  je  beseda  bila  Bog " .  Pisatelj  dojema  duha ,  ki  prežema  celotno  stvarstvo ,  in  ga  izraža  v  znakih  in  simbolih .  Dela  se ,  kakor  da  se  druži  s  soljudmi ,  pri  tem  pa  nas  nezavedno  uči  biti  v  zvezi  s  Stvarnikom .  Ko  uporablja  jezik  kot  svoj  instrument ,  dokazuje ,  da  to  sploh  ni  jezik ,  temveč  molitev .  Pa  tudi  zelo  posebne  vrste  molitev ,  ker  ničesar  ne  prosi  od  Stvarnika .  " Bodi  blagoslovljen ,  o  Gospod ! "  Tako  se  glasi ,  pa  naj  je  tema  katerakoli ,  naj  gre  za  katerikoli  jezik .  " Naj  se  izčrpam ,  o  Gospod ,  s  petjem  tvoje  hvale ! "

Cendrars  je  bil  prvi  francoski  pisatelj ,  ki  me  je  poiskal  med  mojim  bivanjem  v  Parizu ,  V  Parizu  sem  živel  od  marca  1930  do  junija  1939 .

Prebral  sem  vse ,  kar  je  bilo  Cendrarsovega  prevedeno  v  angleščino ,  preden  sem  prišel  v  Francijo .  Se  pravi ,  skoraj  nič .  Prvič  sem  ga  okusil  v  njegovem  jeziku  v  času ,  ko  nisem  znal  francoščine  preveč  dobro .  Začel  sem  z  Moravaginom ,  knjigo ,  ki  je  nikakor  ni  lahko  brati  človeku  s  pičlim  znanjem  francoščine .  Bral  sem  jo  počasi ,  s  slovarjem  pri  roki  in  se  selil  iz  ene  kavarne  v  drugo .  Začel  sem  v  Kavarni  de  la  Liberté ,  na  vogalu  Ulice  de  la  Gaieté  in  Bulvarja  Edgarja  Quineta .  Tistega  dne  se  dobro  spominjam .  Če  bo  Cendrars  kdaj  bral  te  vrstice ,  bo  morebiti  zadovoljen ,  mogoče  ganjen ,  ko  bo  zvedel ,  da  sem  prvič  odprl  njegovo  knjigo  v  tej  mračni  luknji .

Preden  nadaljujem ,  bi  rad  priporočil  dve  knjigi  o  Cendrarsu  vsem ,  ki  jim  je  do  tega ,  da  bi  zvedeli  kaj  več  o  tem  človeku .  Obe  imata  naslov  Blaise  Cendrars .  Eno  je  napisal  Jacques - Henry  Levèsque  ( Editions  de  la  Nouvelle  Critique ,  Pariz ,  1947 ) ,  drugo  Louis  Parrot  ( Editions  Pierre  Seghers ,  Pariz ,  1948 ) ,  ta  je  bila  dokončana  ob  avtorjevi  smrtni  postelji .  Obe  vsebujeta  bibliografijo ,  izvlečke  iz  Cendrarsovih  del  in  več  fotografij ,  posnetih  v  različnih  obdobjih  njegovega  življenja .  Kdor  ne  bere  francosko ,  si  lahko  nabere  presenetljivo  znanje  o  tem  skrivnostnem  človeku  že  samo  iz  fotografij .  ( Človek  se  čudi ,  koliko  sočnosti  in  življenjske  moči  vcepijo  francoski  založniki  svojim  izdajam  s  tem ,  da  vključijo  vanje  stare  fotografije .  Seghers  je  v  tem  pogledu  posebno  podjeten .  V  svoji  seriji  majhnih  kvadratastih  knjig ,  imenovanih  Pesniki  današnjosti  ( Poètes  d'Aujourd'hui ) ,  V  Združenih  državah  Amerike  jih  razpečava  založba  New  Directions .

V  knjigah ,  ki  jih  je  začel  pisati  v  Aix - en - Provence ,  so  obsežne  opombe ,  razvrščene  na  konec  različnih  razdelkov .  Navedel  bom  le  eno ,  iz  Bourlinguera  ( razdelek  o  Genovi ) ,  ki  je  trajno  priznanje  pesniku ,  tako  dragemu  francoskim  književnikom :

Pozdrave  zmerom  končaš  z  " ma  main  amie " ,  moja  roka  prijateljica .  Primem  te  za  toplo  levico ,  ki  jo  ponujaš ,  in  jo  stisnem  z  veseljem ,  s  hvaležnostjo  in  s  trajnim  blagoslovom  na  svojih  ustnicah .

" Kdor  ne  oživi  docela  v  tem  življenju ,  ne  bo  popolnoma  oživel  v  smrti . "  Erich  Gutkind :  Absolutni  kolektiv

Človek  takoj  pomisli  na  velike  like  v  bajkah ,  legendah  in  zgodovini ,  ki  so  skušali  revolucionirati  družbo  in  s  tem  preusmeriti  človekovo  usodo :  Lucifer ,  Prometej ,  Ehnaton ,  Ašoka ,  Jezus ,  Mohamed ,  Napoleon  . . .  Pomisliš  posebno  na  Luciferja ,  kneza  teme ,  najbolj  bleščečega  revolucionarja  med  vsemi .  Vsak  od  teh  je  plačal  za  svoj  " zločin " .  Vendar  so  vsi  čaščeni .  Trdno  verjamem ,  da  je  upornik  bliže  Bogu  kakor  svetnik .  Dana  mu  je  premoč  nad  temnimi  silami ,  ki  jih  moramo  ubogati ,  preden  lahko  sprejmemo  luč  razsvetljenja .  Vračanje  k  izviru ,  edina  revolucija ,  ki  ima  za  človeka  neki  pomen ,  je  vse ,  k  čemur  mora  človek  težiti .  To  je  revolucija ,  ki  se  lahko  zgodi  le  v  njegovem  bitju .  To  je  pravi  pomen  potapljanja  v  tok  življenja ,  popolnega  oživljanja ,  prebujanja ,  ponovnega  pridobivanje  celotne  identitete .

AN  GIONO

Zadnjič  je  nekdo  omenil  vpričo  mene ,  kako  čudna  in  večno  enaka  je  očetova  vloga  v  življenjih  pisateljev .  Govorili  smo  o  Joyceu ,  Utrillu ,  Thomasu  Wolfu ,  Lawrenceu ,  Célinu ,  Van  Goghu ,  Cendrarsu  in  potem  o  egipčanskih  mitih  in  legendah  s  Krete .  Govorili  smo  o  tistih ,  ki  nikoli  niso  našli  svojega  očeta ,  o  tistih ,  ki  so  očeta  nenehoma  iskali .  Govorili  smo  o  Jožefu  in  njegovih  bratih ,  o  Jonatanu  in  Davidu ,  o  magiji ,  povezani  z  imeni ,  kakor  sta  Helespont  in  Fort  Tikonderoga .  Medtem  ko  so  drugi  govorili ,  sem  sam  divje  iskal  po  spominu  primere ,  v  katerih  je  igrala  veliko  vlogo  mati .  Pomislil  sem  lahko  le  na  dva ,  a  to  sta  bili  zares  znameniti  imeni  –  Goethe  in  da  Vinci .  Potem  sem  spregovoril  o  Modrem  dečku .  Poiskal  sem  tisti  izredni  odstavek ,  tako  pomenljiv  za  pisatelja ,  v  katerem  Giono  pove ,  kaj  mu  je  pomenil  oče .

V  Gionojevih  knjigah  kakor  v  Cendrarsovih  in  v  toliko ,  toliko  francoskih  knjigah  zmerom  naletiš  na  čudovita  poročila  o  tem ,  kako  se  jé  in  pije .  Včasih  gre  za  praznično  gostijo ,  kakor  v  Naj  bom  še  vesel ,  včasih  gre  za  navadno  malico  ali  kosilo .  V  vsakem  primeru  se  ti  začno  v  ustih  nabirati  sline .  ( Še  vedno  ni  napisana  kuharska  knjiga  ameriškega  avtorja  za  Američane ,  ki  bi  temeljila  na  receptih ,  napaberkovanih  iz  del  francoske  književnosti . )  Vsakemu  cineastu  je  jasno ,  da  francoski  režiserji  posebej  poudarjajo  prizore ,  v  katerih  se  jé  in  pije .  Te  značilnosti  v  ameriških  filmih  očitno  ni .  Kadar  so  v  njih  takšni  prizori ,  so  redkokdaj  realni ;  to  velja  tako  za  jedi  kakor  za  udeležence .  Kadarkoli  prideta  v  Franciji  skupaj  dva  ali  pa  več  ljudi ,  se  takoj  povežeta  ali  povežejo  v  čutno  ali  duhovno  skupnost .  S  kakšnim  hrepenenjem  gleda  ameriška  mladina  takšne  prizore .  Pogostoma  gre  za  malico  ali  kosilo  na  prostem .  V  takšnih  primerih  smo  Američani  celo  še  bolj  presunjeni ,  zakaj  prav  zares  imamo  malo  pojma  o  tem ,  kako  se  jé  in  pije  na  prostem .  Francoz  " ljubi "  svojo  hrano .  Mi  se  hranimo ,  ker  je  to  pač  potrebno  ali  ker  se  tem  navadam  ne  moremo  odreči .  Francoz ,  tudi  če  je  iz  mesta ,  je  bližji  zemlji  kakor  Američan .  Nič  ne  šušmari  z  zemeljskimi  pridelki  in  jih  ne  poskuša  izboljševati .  V  slast  mu  gredo  domače  jedi  in  prav  tako  izdelki  za  sladokusce .  Hrano  ima  rad  svežo ,  ne  konzervirano  ali  zamrznjeno .  In  skoraj  vsak  Francoz  zna  kuhati .  Nikoli  nisem  srečal  Francoza ,  ki  ne  bi  znal  narediti  tako  preproste  stvari ,  kot  je  na  primer  omleta .  Poznam  pa  dosti  Američanov ,  ki  ne  znajo  jajca  niti  skuhati .

Je  to  francoščina ?

Če  si  ogledam  svoj  seznam ,  ki  nikoli  ne  neha  rasti ,  se  zgrozim  nad  zapravljanjem  časa ,  ki  je  bilo  posledica  branja  večine  teh  knjig .  O  pisateljih  pogosto  pravijo ,  da  " znajo  iz  vsega  kaj  napraviti " .  Kakor  vse  izreke  je  treba  tudi  tega  jemati  cum  grano  salis ,  s  pametnim  premislekom .  To ,  da  je  nekdo  pisatelj ,  pomeni ,  da  je  bolj  kakor  drugi  ljudje  predan  poglabljanju  v  domišljijo .  Sámo  življenje  prinaša  obilo  gradiva .  Čez  mero  gradiva .  Več  ko  kdo  piše ,  tem  manj  ga  spodbujajo  knjige .  Človek  bere ,  da  bi  našel  potrditev ,  se  pravi ,  da  uživa  svoje  misli ,  izražene  na  najrazličnejše  načine  drugih .

Zdaj  pa  " žive  knjige "  . . .  Večkrat  sem  povedal ,  da  so  se  v  različnih  časih  uvrstili  med  moje  izkušnje  nekateri  moški  in  ženske ,  ki  jih  imam  za  " žive  knjige " .  Pojasnil  sem ,  zakaj  govorim  o  njih  tako .  Zdaj  bom  celo  še  bolj  natančen .  Ti  posamezniki  ostajajo  z  menoj ,  kakor  ostajajo  dobre  knjige .  Lahko  jih  po  svoji  volji  odprem ,  kakor  odprem  knjigo .  Če  tako  rekoč  bežno  pogledam  na  kako  stran  njihovega  bitja ,  mi  spregovorijo  enako  zgovorno ,  kakor  bi  spregovorili ,  če  bi  jih  srečal  v  živo .  Knjige ,  ki  so  mi  jih  zapustili ,  so  njihova  življenja ,  njihove  misli ,  njihova  dejanja .  S  tem ,  da  so  se  v  vsakem  od  teh  življenj  zlili  misel ,  bitje  in  dejanje ,  so  postala  ta  življenja  edinstvena  in  zame  navdihujoča .  Tu  so  torej  in  dvomim ,  da  sem  pozabil  sploh  katerega :  Benjamnin  Fay  Mills ,  Emma  Goldman ,  W.  E.  Burghardt  Dubois ,  Hubert  Harrison ,  Elizabeth  Gurley  Flynn ,  Jim  Larkin ,  John  Cowper  Powys ,  Lou  Jacobs ,  Blaise  Cendrars .  Zares  čudna  druščina .  Vsi  razen  enega  so  ali  so  bili  znane  osebe .  Seveda  so  še  druge ,  ki  so  nevede  imele  pomembno  vlogo  v  mojem  življenju ,  ki  so  mi  pomagale  odpirati  knjigo  življenja .  Vendar  so  imena ,  ki  sem  jih  navedel ,  tista ,  ki  jih  bom  vedno  globoko  spoštoval ,  tista ,  ki  se  jim  čutim  za  vedno  dolžan .

VII

Eden  od  razlogov  za  to ,  zakaj  tako  maloštevilni  med  nami  zmerom  delujejo ,  namesto  da  bi  se  odzivali ,  je  ta ,  da  nenehoma  zatiramo  svoje  najgloblje  nagibe .  V  ponazoritev  te  misli  naj  izberem  na  primer  to ,  kako  večina  od  nas  bere .  Če  imamo  pred  seboj  knjigo ,  ki  priteguje  pozornost  in  spodbuja  k  razmišljanju ,  se  besno  zapodimo  skoznjo .  Ne  moremo  počakati ,  da  bi  sprevideli ,  kam  to  pelje :  hočemo  jo  doumeti ,  se  polastiti  skritega  sporočila .  Kdaj  pa  kdaj  naletimo  v  takšnih  knjigah  na  stavek ,  odstavek ,  včasih  na  celo  poglavje ,  ki  so  tako  spodbudni  in  izzivalni ,  da  komajda  razumemo ,  kaj  beremo ,  tako  obložen  je  naš  duh  z  našimi  mislimi  in  asociacijami .  Kako  redkokdaj  se  ustavimo  med  branjem ,  da  bi  se  prepustili  razkošju  svojih  lastnih  misli !  Ne ,  pač  pa  zatiramo  in  dušimo  svoje  misli  in  se  delamo ,  da  se  bomo  vrnili  k  njim ,  ko  preberemo  knjigo  do  konca .  Tega  seveda  nikoli  ne  storimo .  Koliko  bolje  in  pametneje  bi  bilo ,  koliko  bolj  poučno  in  koliko  več  bi  pomenilo  za  nas ,  če  bi  brali  in  razmišljali  po  polževo !  Kaj  zato ,  če  bi  trajalo  eno  leto  namesto  nekaj  dni ,  da  bi  knjigo  prebrali  do  konca ?

Kakor  je  igral  šah ,  tako  je  igral  igro  življenja .  Samo  " stari  gadje "  to  znajo .  Lao  Ce  je  bil  eden  od  teh  veselih  starih  gadov .  Včasih ,  ko  mi  šine  skozi  misli  podoba  Lao  Ceja ,  sedečega  na  hrbtu  bivola ,  ko  pomislim  na  tisti  njegov  neomajni ,  potrpežljivi ,  prijazni ,  predirni  režeči  se  nasmeh ,  na  tisto  tako  prilagodljivo  in  dobrohotno  modrost ,  pomislim  na  Louja  Jacobsa ,  sedečega  pred  menoj  za  šahovsko  desko .  Pripravljenega  zaigrati ,  kadarkoli  ti  je  prav .  Pripravljenega  razveseliti  se  svoje  nevednosti  ali  zažareti  od  zadovoljstva  nad  svojo  lastno  neumnostjo .  Nikoli  zlobnega ,  nikoli  malenkostnega ,  nikoli  zavistnega ,  nikoli  ljubosumnega .  Velikega  tolažnika ,  a  oddaljenega  kakor  Sirius .  Zmerom  sklanjajočega  se  iz  slike ,  a  dlje  ko  se  je  umikal ,  bližji  ti  je  bil .  Vsi  tisti  izreki  iz  Shakespeara  ali  iz  biblije ,  s  katerimi  je  posipaval  svoje  govorjenje ,  koliko  bolj  so  bili  poučni  kakor  najbolj  tehtna  pridiga !  Nikoli  ni  vzdignil  prsta ,  da  bi  kaj  poudaril ,  nikoli  povzdignil  glasu ,  da  bi  posebej  opozoril  na  kaj ;  vse ,  kar  je  bilo  pomembno ,  so  izražale  smejoče  se  gube ,  ki  so  se  mu  naredile  po  izsušenem  obrazu ,  kadar  je  govoril .  Zvok  njegovega  smeha  bi  lahko  posnemali  le  stari  Grki .  Izhajal  je  iz  visokih  tonov ,  kakor  da  je  uglašen  na  naše  zemeljske  vibracije .  Bil  je  to  smeh  bogov ,  smeh ,  ki  je  zdravilen ,  ki  se  vzdržuje  s  svojo  neovirano  življenjsko  modrostjo  in  ki  razcepi  in  razrahlja  vso  učenost ,  vso  resnobo ,  vso  moralo ,  ves  videz  in  umetelnost .

Četudi  govorijo ,  kakor  da  " ima  vsaka  skala  na  svojem  nagrbančenem  in  preperelem  obrazu  napisano  zgodbo " ,  ne  marajo  prebrati ,  kar  je  napisano ;  svoje  lastne  slaboumne  zgodbe  naprtijo  mitom  in  legendam ,  zasidranim  v  resnico  in  resničnost .  Štejejo  v  svetlobnih  letih ,  z  znamenji  in  simboli  svoje  duhovniške  kaste ,  so  pa  vznemirjeni ,  kadar  jim  kdo  zatrdi ,  da  je  neka  višja  vrsta  ljudi ,  da  so  višje  vrste  civilizacij  cvetele  že  pred  sto  tisoč  leti .  Stari  Grki  so  pripisovali  človeku  večjo  starost ,  večjo  inteligenco  in  globlje  razumevanje  kakor  naši  sedanji  maloverni  ljudje ,  katerih  nečimrnost  je  podložena  z  domišljavo  učenostjo .

Davi  sem  odkril  na  polici  še  eno  knjigo  o  Krišnamurtiju ,  pozabil  sem  na  to ,  da  jo  imam .  Dal  mi  jo  je  nekoč  neki  prijatelj  na  dan  pred  velikim  potovanjem .  Knjigo  sem  takrat  odložil ,  ne  da  bi  jo  odprl .  S  tem  zapisom  se  zahvaljujem  prijatelju  za  veliko  uslugo ,  ki  mi  jo  je  naredil  –  in  obveščam  bralca ,  ki  ne  zna  francosko ,  o  drugi  odlični  interpretaciji  Krišnamurtijevega  življenja  in  dela .  Knjiga  ima  naslov  Krishnamurti  ( " Človek  se  osvobaja  sam " ) ,  napisal  jo  je  Ludowic  Réhault .  Založba  Christopher  Publishing  House ,  Boston ,  1939 .

Samo  nekaj  mesecev  po  tej  dokončni ,  nedvoumni  izjavi  ( aprila  1930 )  so  ga  znova  nadlegovali ,  češ  naj  odgovori  na  vprašanje :  " Ali  posvečenci ,  učitelji  obstajajo ? "  Odvrnil  je :  " To  je  zame  nebistveno .  Ne  zanima  me  . . .  Ne  skušam  se  izogniti  vprašanju  . . .  Ne  zanikam ,  da  obstajajo .  V  evoluciji  mora  biti  razlika  med  divjakom  in  najbolj  omikanim  človekom .  Ampak  kaj  pomeni  to  človeku ,  ki  ga  imajo  zaprtega  med  zidovi  ječe ?  . . .  Bil  bi  neumen ,  če  bi  zanikal  lestvico  izkušenj ,  ki  je  tisto ,  čemur  pravite  evolucija .  Več  vam  je  do  človeka ,  ki  je  pred  vami ,  kakor  do  sebe .  Pripravljeni  ste  častiti  nekoga ,  ki  je  daleč  stran ,  ne  pa  sebe  ali  svojega  soseda .  Lahko  so  posvečenci ,  učitelji ,  tega  ne  zanikam ,  ne  morem  pa  razumeti ,  kakšen  pomen  ima  to  za  vas  kot  posameznika . "

Sedemindvajset  let  vojskovanja  –  in  nič  ni  bilo  izpolnjeno ,  nič  doseženo .  ( Razen  običajnega  opustošenja . )

Ne  svetujte  mi ,  o  pomilovanja  vredni  starši !  Ne  rotite  me  za  pomoč ,  o  nesrečni  in  zapuščeni  mladinci  in  mladenke !  Vem ,  da  trpite .  Vem ,  kako  trpite  in  zakaj  trpite .  Tako  je  bilo  od  začetka  vseh  časov  ali  vsaj  od  takrat ,  odkar  vemo  kaj  o  človeku .  Nič  ni  mogoče  storiti  proti  temu .  Celo  če  si  ustvarjalen ,  je  to  le  blažilo  in  olajšava .  Človek  se  mora  osvoboditi  sam ,  ne  da  bi  mu  kdo  pomagal .  " Postati  kakor  mali  otroci . "  Vsakdo  molče  skloni  glavo ,  kadar  kdo  ponovi  to  trditev .  Vendar  ji  nihče  ne  verjame .  In  starši  bodo  vedno  zadnji ,  ki  ji  bodo  verjeli .

Zato  nas  knjige  kakor  Smrt  na  up  ( Mort  à  crédit )  in  Umetnikov  mladostni  portret  ( The  Portrait  of  the  Artist  as  a  Young  Man )  tako  globoko  presunejo .  Klavrna  dejstva  o  slabi  vzgoji  dobijo  skozi  mržnjo ,  bes  in  odpor  mož ,  kakor  sta  Céline  in  Joyce ,  nov  pomen .  O  gnusu ,  ki  so  ga  zbudile  takšne  knjige ,  ko  so  prvič  izšle ,  imamo  pričevanja  nekaj  zelo  znamenitih  piscev .  Njihovi  odzivi  so  tudi  pomembni  in  dosti  povedo .  Vemo ,  kakšno  je  njihovo  stališče  do  resnice .  Čeprav  govorijo  v  imenu  lepote ,  je  gotovo ,  da  jih  ne  zanima  lepota .  Rimbaud ,  ki  si  je  vzel  lepoto  na  kolena  in  se  mu  je  zdela  grda ,  je  veliko  bolj  zanesljivo  merilo .  Lautréamont ,  ki  je  bil  bolj  bogokleten  kakor  kdorkoli  v  modernih  časih ,  je  bil  dosti  bliže  Bogu  kakor  tisti ,  ki  se  zgražajo  in  stresajo  od  odpora  do  njegovih  bogokletstev .  O  velikih  lažnivcih ,  ljudeh ,  katerih  vsaka  beseda  je  predmet  posmeha ,  ker  si  izmišljajo  in  tvezejo ,  pa  lahko  rečemo ,  da  nihče  ne  bi  mogel  biti  bolj  od  njih  zanesljiv  in  zgovoren  zagovornik  resnice . 

ima  lastnosti  in  vsebino  nočne  more .  Z  vsako  novo  ladjo  so  prihajale  nove  trume  vandalov ,  nove  trume  morilcev .  Vandalov  in  morilcev ,  ki  jim  ni  bilo  dovolj  samo  pleniti ,  ropati ,  posiljevati  in  iztrebljati  vse  živo ,  temveč  so  kakor  hudiči  v  človeški  podobi  planili  po  sami  zemlji ,  jo  oskrunili ,  izničili  bogove ,  ki  so  to  zemljo  varovali ,  opustošili  vsako  zadnjo  sled  kulture  in  uglajenosti  in  niso  nehali  v  svojem  uničevanju ,  dokler  se  jim  niso  začeli  prikazovati  njihovi  lastni  grozni  strahovi .

Če  ni  tam  duše ,  je  planet  mrtev .  Današnji  človek  bi  moral  biti  bolj  zmožen  to  razumeti  kakor  Jefferiesovi  sodobniki .  Zanj  je  ta  planet  pravzaprav  že  ugasel .

Družina  Jouffroy  ( La  Famille  Jouffroy ,  7  zv. ) ,  1854

Eugène  Sue  se  je  rodil  leta  1804 ;  umrl  je  leta  1857 .  Njegov  oče  je  bil  zdravnik ;  cesarica  Jožefina  mu  je  bila  krstna  botra .  Študij  opusti  pred  retoriko  ( prvim  razredom  liceja ) ;  študira  medicino  pri  očetu  in  ta  ga  spravi  na  krov  neke  ladje  kot  kirurga .  ( Prva  literarna  dela  Eugèna  Sueja  so  pomorska . )  Oče  mu  je ,  ko  je  umrl ,  zapustil  milijon  takratnih  frankov .  Ne  vem ,  ali  jih  je  Eugène  Sue  dobro  uporabil  . . . " 

XII

Kadar  ponoči  ne  morem  spati ,  se  to  ne  dogaja  zaradi  knjig ,  ki  jih  berem ,  zakaj  obseg  mojega  branja  je  neskončno  majhen  v  primerjavi  s  tem ,  kar  požre  v  enem  dnevu  knjižni  molj .  ( Pomislite  na  Napoleona  na  Sveti  Heleni ,  ki  si  je  vsak  dan  naročal  skladanice  knjig  in  jih  požiral  kakor  trakulja ,  potem  pa  jih  zahteval  še  več  in  več ! )  Ne ,  razlog  niso  same  knjige ,  temveč  spomini ,  zvezani  z  njimi ,  spomini  na  prejšnje  življenje ,  kakor  sem  rekel  že  prej .  Te  prejšnje  jaze  lahko  vidim  jasno ,  kakor  da  gledam  pred  seboj  mnogo  prijateljev  po  vrsti  drugega  za  drugim .  In  vendar  je  tu  dejstvo ,  mimo  katerega  kratko  malo  ne  morem  –  tisti  možak ,  kakršen  sem  bil ,  ko  sem  prvič  bral  Skrivnosti ,  je  očitno  komajda  za  malenkost  drugačen  od  moža ,  kakršen  sem  bil  včeraj  in  kakršen  sem ,  to  pač  smem  domnevati ,  še  zdaj .  Vsaj  v  svoji  sodbi  o  avtorju  te  knjige  in  v  svojem  navdušenju  nad  njim  nisem  prav  nič  drugačen .  ( Da  je  bil  " kolaborant "  med  zadnjo  vojno ,  to ,  na  primer ,  zame  ne  pomeni  prav  nič . )  Četudi  se  kot  pisatelj  ob  vsakem  vnovičnem  branju  zavem  " hib "  ali ,  da  bom  prijaznejši ,  " slabosti "  pri  ljubem  mi  avtorju ,  se  človek  v  meni  vseeno  odziva  nanj ,  na  njegov  jezik ,  na  njegov  temperament  enako  toplo .  Lahko  da  sem  medtem  intelektualno  zrasel  –  ali  pa  tudi  ne !  –  vendar  se ,  hvala  bogu ,  si  rečem ,  nisem  spremenil  v  svojem  bistvu .  Domnevam ,  da  je ,  kadar  kaj  privlači  človekovo  dušo ,  to  nekaj  dokončnega  in  nepreklicnega .  In  z  dušo  dojamemo  bistvo  drugega  bitja ,  ne  z  duhom ,  niti  ne  s  srcem .

Ko  Bucke  povzema  svoje  strani  o  Whitmanu ,  trdi  med  drugim  naslednje :

" V  Knjigi  o  Jobu  se  Bog  ne  meri  več  s  svetom ,  z  redom  ali  neredom  na  svetu , "  pravi .  " Pač  pa  se  svet  meri  z  Bogom .  Merilo  je  tu  Bog  ( kakor  je  svetloba  pri  Einsteinu ) .  In  kar  se  spreminja ,  je  svet .  Knjiga  o  Jobu  nas  vodi  v  globlje  razumevanje  sveta . "  Nato  preide  k  razlagi ,  da  je  krščanska  ideja  greha  kakor  tudi  doktrina  o  reinkarnaciji  z  njenim  pojmom  karme ,  namreč  ideje ,  da  " vsakogaršnje  trpljenje  pojasnjujejo  njegovi  grehi " ,  v  Knjigi  o  Jobu  ostro  zavrnjena .

In  mislim ,  da  bom  s  tem  zapiskom  končal  svoje  pismo ,  nadvse  dragi  moj  Pierre  Lesdain . 

" Elle  y  voit  une  glorification ,  un  respect ,  un  amour  de  la  vie  tout  religieux  et  elle  se  demande  avec  ingénuité ,  en  s'appercevant  qu'elle  vibre  si  naturellement  au  diapason  des  Feuilles  d'Herbe ,  si  ces  versets  n'ont  pas  été  écrits  spécialement  pour  des  femmes .  Jamati  dodaja :  Cette  femme  au  grand  coeur ,  cette  mčre  accomplie ,  respectée ,  admirée .  qui  sait  découvrir ,  quelque  chose  de  sacré  dans  tout ' ,  quel  témoin  pour  lui ! "  ( V  njih  vidi  poveličevanje ,  spoštljivost ,  čisto  religiozno  ljubezen  do  življenja  in  prostodušno  se  sprašuje ,  potem  ko  je  zaznala ,  da  povsem  naravno  drhti  v  skladu  z  zvočnostjo  Travnih  bilk ,  ali  ti  verzi  niso  bili  napisani  posebej  za  ženske .  Jamati  dodaja :  Ta  širokosrčna  gospa ,  ta  popolna  mati ,  spoštovana ,  občudovana ,  ki  zna  odkrivati  " v  vsem  nekaj  svetega " ,  kakšna  priča  je  to  zanj ! )

Whitman  je  videl  svetlobo ,  je  bil  deležen  razsvetljenja  nekaj  let  pred  tem  kritičnim  obdobjem  v  svojem  življenju .  Pri  Dostojevskem  je  bilo  drugače .  Oba  sta  se  morala  nečesa  naučiti  in  naučila  sta  se  med  samim  trpljenjem ,  boleznijo  in  smrtjo .  Whitmanov  brezskrbni  duh  se  je  spremenil ,  se  poglobil .  Njegovo  " tovarištvo "  se  je  razvilo  v  bolj  strastno  sprejemanje  tovariša .  Pogled  iz  leta  1854 ,  pogled  moža ,  ki  je  nekoliko  omamljen  od  vizije ,  ki  jo  ima ,  se  spremeni  v  širši  in  globlji  žarek ,  ki  zajame  celotni  svet  čutečih  bitij ,  pa  tudi  neživi  svet .  Njegov  izraz  ni  več  izraz  nekoga ,  ki  prihaja  od  daleč ,  ne ,  zdaj  je  to  izraz  človeka ,  ki  je  sredi  življenja ,  ki  v  celoti  sprejema  svojo  usodo ,  ki  se  je  veseli ,  pa  naj  že  pride ,  kar  hoče .  Morebiti  je  v  njem  manj  božanskega ,  je  pa  zato  več  čisto  človeškega .  Whitman  je  potreboval  to  humanizacijo ,  to  počlovečenje .  Če  se  je  v  njem  dogajalo  širjenje  zavesti  ( leta  1854  ali  1855 )  –  o  tem  sem  trdno  prepričan  –  tedaj  se  je  moralo  zgoditi  tudi  prevrednotenje  vseh  človeških  vrednot ,  saj  bi  bil  drugače  moral  znoreti .  Whitman  je  moral  živeti  kot  človek ,  ne  kot  bog .  V  primeru  Dostojevskega  vemo ,  kako  vztrajno  je  bil  obseden  z  idejo  o  " človeku  bogu "  ( posrednik  je  bil  najbrž  Solovjov ) .  Pri  Dostojevskem  je  razsvetljenje  prihajalo  iz  globočine  in  moral  je  humanizirati  boga  v  sebi .  Whitman  pa  je  dobival  razsvetljenje  od  onstran  in  je  skušal  divinizirati ,  pobožiti  človeka  v  sebi .  To  oplajanje  boga  in  človeka  –  človeka  v  bogu ,  boga  v  človeku  –  je  imelo  daljnosežne  učinke  v  obeh  primerih .  Danes  ponavadi  slišimo ,  da  so  prerokbe  teh  dveh  velikih  osebnosti  razpadle  v  nič .  Tako  Rusija  kot  Amerika  sta  se  docela  mehanizirali ,  postali  sta  avtokratski ,  tiranski ,  materialistični  in  poblazneli  od  moči .  A  le  počakajte !  Zgodovina  mora  iti  svojo  pot .  Negativni  aspekt  je  vedno  pred  pozitivnim .

" Kaj  bi  ti  rekel  človeku ,  ki  bi  prišel  k  tebi  brez  česarkoli ? "

Povedal  sem  mu ,  da  sem  bral  Otroke  iz  geta  ( The  Children  of  the  Ghetto )  in  da  sem  videl  dramatizacijo  Talilnega  lonca  ( The  Melting  Pot ) ,  nad  katerim  je  bil  tako  očaran  Theodore  Roosevelt .  Osuplo  je  zmajal  z  glavo .

" Zdaj  si  me  pa  dobil , "  se  je  zarežal .  Potem  je  udaril  nazaj ,  da  ne  bi  zaostajal  za  mano :  " Jaz  pa  poznam  neko  knjigo ,  ki  je  ti  nisi  nikoli  bral .  Zame  je  bila  to  najčudovitejša  knjiga :  Spomini  iz  Davidove  hiše  ( Memories  of  the  House  of  David ) .  Obsegala  je  več  zvezkov ,  vsaj  osem  ali  deset . "

Jaz  sem  bil  " delavec "  vse  do  svojega  triintridesetega  leta .  V  tem  zgodnjem  obdobju  sem  največ  bral .  Bral  sem  v  težavnih  okoliščinah ,  zmerom .  Spominjam  se ,  kako  sem  bil  nekoč  odpuščen ,  ko  so  me  ujeli  pri  branju  Nietzscheja ,  namesto  da  bi  bil  sestavljal  seznam  naročil  po  pošti ,  kar  je  bilo  takrat  moje  službeno  delo .  Kako  srečen  sem  bil ,  da  so  me  odslovili ,  če  danes  pomislim  na  to .  Mar  ni  bil  Nietzsche  veliko  bolj  pomemben  v  mojem  življenju  kakor  poznavanje  posla  z  naročili  po  pošti ?

" Ne ,  dragec ,  skrajšani  bo  zadostoval .  Laže  ga  držiš  v  roki . "

Enako  radost ,  ki  človeka  obhaja ,  ko  odkriva  svoje  knjige ,  svoje  avtorje ,  občutimo  tudi  pri  igralcih  na  odru .  Morda  so  nam  kot  mladeničem  govorili ,  češ  da  moramo  nujno  videti  ( " preden  umrejo " )  igralce  in  igralke  kakor  John  Drew ,  William  Faversham ,  Jack  Barrymore ,  Richard  Mansfield ,  David  Warfield ,  Sothern  in  Marlow ,  Sarah  Bernhardt ,  Maude  Adams ,  vendar  smo  dočakali  svoje  veliko  veselje ,  ko  smo  sami  odkrivali  osebnosti ,  kakor  so  Holbrook  Blinn ,  O.  P.  Heggie ,  Edward  Breese ,  Tully  Marshall ,  Campbellova ,  Richard  Bennett ,  George  Arliss ,  Cyril  Maude ,  Elissa  Landi ,  Olga  Čehova ,  Jeanne  Eagels  in  drugi ,  mnogi ,  mnogi  drugi ,  zdaj  že  skoraj  legendarni  igralci .

Mimogrede  moram  omeniti  igralca ,  ki  sem  ga  videl  le  v  eni  igri  in  ki  o  njem  po  njegovem  velikem  uspehu  v  Bahaču  ( The  Show  Off )  nisem  slišal  ničesar  več .  V  mislih  imam  Louisa  Johna  Bartelsa .  Kakor  Charleyjeva  teta  ostane  tudi  ta  igra ,  ki  toliko  dolguje  temu ,  kako  jo  je  Bartels  igral ,  v  mojem  spominu  kot  mejnik .  Ne  morem  se  spomniti  ničesar  temu  podobnega .  Zmerom  znova  sem  jo  šel  gledat ,  posebno  zato ,  da  sem  slišal  Bartelsov  hripavi ,  gromki ,  nalezljivi  " ha - ha - ha ! " .  Bartels  je  bil  " bahač " . 

Fenollosa  Ernest :  Kitajska  napisana  črka  kot  medij  za  poezijo  ( The  Chinese  Written  Character  as  a  Medium  for  Poetry )

Grški  miti  in  legende

Henty  G.  A. :  njegova  dela  sploh

Maeterlinck  Maurice :  njegova  dela  sploh

Percival  W.  O. :  Področje  usode  Williama  Blakea  ( William  Blake's  Circle  of  Destiny )

Proust  Marcel :  Iskanje  izgubljenega  časa  ( A  la  Recherche  du  Temps  Perdu )

Tisoč  in  ena  noč

Werfel  Franz :  Zvezda  nerojenih  ( Stern  der  Ungeborenen )

Vaché  Jacques :  Vojna  pisma  ( Lettres  de  Guerre )

dr.  Bruno  Adriani ,  Carmel ,  Kalifornija

Hilary  Belloc ,  Sausalito ,  Kalifornija

Raoul  Bertrand ,  Pariz

Lawrence  Durrell ,  Beograd

Wallace  Fowlie ,  Bennington ,  Vermont

Kenneth  Patchen ,  Old  Lyme ,  Connecticut

Georges  Ribemont - Dessaignes ,  Saint - Jeannet ,  Francija

Kurt  Wolff ,  New  York  City
