 
V  čem  vidite  smisel  svojega  nenavadnega  življenja ? 

Benediktinski  in  cistercijanski  samostani  so  bili  in  so  še  danes  žarišča  duhovnosti  in  krščanske  kulture .  Skozi  vso  svojo  zgodovino  je  bil  samostan  ne  samo  versko  ampak  tudi  kulturno  in  umetniško  žarišče .  Stiški  opati  so  naročali  stavbarska ,  slikarska  in  kiparska  dela  za  samostan  in  za  svoje  številne  župnijske  in  podružnične  cerkve  pri  najboljših  umetnikih .  Slikarja  Janez  Ljubljanski  v  15.  stoletju  in  Fortunat  Bergant  v  18.  stoletju  sta  bila  s  svojim  umetniškim  delovanjem  tesno  povezana  s  stiškim  samostanom . 

Ker  Boga  ljubimo ,  se  z  njim  pogosto  pogovarjamo .  Molitev  je  pogovor  z  Bogom ,  je  izraz  naše  ljubezni  do  Boga ,  je  govorica  ljubezni .  Pa  ne  samo  do  Boga ,  ampak  tudi  do  ljudi .  Z  molitvijo  kličemo  Božji  blagoslov  na  vse  ljudi ,  tudi  na  vas ,  tudi  na  tiste ,  ki  se  za  molitev  ne  zmenijo .  Prav  zato ,  ker  ljudje  danes  manj  in  slabše  molijo ,  bi  bilo  treba  veliko  mladih  fantov  in  deklet ,  ki  bi  se  odločili  za  vstop  v  samostane ,  da  bi  v  njih  molili  za  vse  človeštvo ,  predvsem  za  tiste ,  ki  nič  ne  molijo . 

Nekaj  prostega  časa  imamo  po  kosilu  in  večerji .  Ob  nedeljah  popoldne  je  možnost  za  daljši  sprehod .  Kdor  več  umsko  dela ,  gre  lahko  na  sprehod  tudi  med  tednom .  Vsako  leto  imamo  štirinajst  dni  dopusta .  Tudi  spanja  je  dovolj .  Od  pol  desete  ure  zvečer  do  pol  petih  zjutraj  je  čas  za  nočni  počitek .  Če  kdo  potrebuje  več  počitka ,  se  dogovori  s  predstojnikom .

Tak  smisel  ima  tudi  naše  življenje  po  zaobljubah  čistosti ,  uboštva  in  pokorščine .  Z  življenjem  v  neporočenosti  in  čistosti  protestiramo  zoper  mnoge  današnje  zlorabe  na  področju  spolnosti ;  z  življenjem  v  posvečenem  uboštvu  naglašamo ,  da  človek  ne  sme  biti  nepravilno  navezan  na  materialne  dobrine ;  z  življenjem  v  pokorščini  hočemo  poudariti ,  da  prizadevanje  za  neodvisnost  od  vseh  zapovedi  in  zametavanje  vsake  avtoritete  človeštvu  ne  more  prinesti  rešitve .  Upoštevanje  duha  treh  zaobljub  je  za  vse  človeštvo ,  ne  samo  za  menihe ,  nujno  potrebno ,  če  hoče ,  da  bo  v  tretjem  tisočletju  sploh  preživelo  in  bo  srečno . 
