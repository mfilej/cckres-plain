 
CIP  -  Kataložni  zapis  o  publikaciji

Prevod  dela :  Les  Grecs  ont - ils  cru  ža  leurs  mythes ?  :  essai  sur  l ’ imagination  constituante

SO  GRKI  VERJELI  V  SVOJE  MITE ?

Zastavil  sem  si  nalogo ,  da  bom  na  primeru  verovanja  Grkov  v  njihove  mite  raziskal  pluralnost  načinov  verovanja :  verjeti  na  besedo ,  verjeti  iz  izkušnje  itn.  Raziskovanje  me  je  dvakrat  popeljalo  še  malo  dlje .

Včasih  se  zgodi ,  da  kakšen  stari  zgodovinar  opozori ,  da  se  njegove  » avtoritete «  o  kakšni  stvari  razhajajo ,  ali  da  celo  izjavi ,  da  ne  zmore  dognati ,  kaj  naj  bi  bilo  v  tej  zadevi  res  –  tako  zelo  se  različice  razlikujejo  med  seboj .  Toda  ti  prebliski  kritičnega  duha  ne  tvorijo  aparata  dokazov  in  variant ,  ki  bi  podpiral  vse  njegovo  besedilo ,  tako  kot  referenčni  aparat ,  ki  pokriva  dno  vseh  naših  zgodovinskih  strani :  to  so  le  mesta  obupa  in  dvoma ,  sumljive  nadrobnosti .  Stari  zgodovinar  najprej  verjame ,  dvomi  pa  samo  o  nadrobnostih ,  katerim  res  ne  more  več  verjeti .

Paradoks  je  preveč  znan ,  da  bi  bilo  spodobno  pri  njem  vztrajati :  če  menimo ,  da  legende  pogosto  prenašajo  kolektivne  spomine ,  verjamemo ,  da  je  trojanska  vojna  bila ;  če  jih  imamo  za  fikcije ,  jim  ne  verjamemo  in  potem  hudo  dvoumne  najdbe  arheoloških  izkopavanj  interpretiramo  drugače .  Vprašanja  metode  in  tega ,  kaj  naj  imamo  za  pozitivno ,  predpostavljajo  bolj  temeljno  vprašanje15 :  Kaj  je  mit ?  Je  prirejena  zgodovina ?  Je  povzdignjena  zgodovina ?  Skupnostna  mitomanija ?  Alegorija ?  Kaj  je  bil  v  očeh  Grkov ?  Ta  vprašanja  nam  bodo  dala  priložnost ,  da  ugotovimo ,  da  je  občutenje  resnice  zelo  široko  ( brez  težav  zajema  tudi  mit ) ,  a  tudi ,  da  » resnica «  pomeni  marsikaj . . .  tako  da  lahko  zajame  celo  lepo  književnost .

Podobno  je  v  Grčiji  obstajalo  področje  –  področje  nadnaravnega  – ,  kjer  je  bilo  treba  vse  zvedeti  od  ljudi ,  ki  so  bili  obveščeni ;  to  področje  je  bilo  sestavljeno  iz  dogodkov  in  ne  iz  abstraktnih  resnic ,  katerim  bi  se  lahko  poslušalec  postavil  po  robu  s  svojim  umom ;  dejstva  so  bila  natančno  določena :  imena  junakov  in  njihovi  patronimi  niso  nikoli  umanjkali  in  tudi  podatek  o  kraju  prizorišča  ni  bil  nič  manj  natančen  ( Pelion ,  Kitajron ,  Titarezij . . .  ;  skozi  grško  mitologijo  veje  prava  glasba  krajevnih  imen ) .  Tako  stanje  stvari  je  nemara  trajalo  dobrih  tisoč  let ;  spremenilo  se  ni  zato ,  ker  so  Grki  odkrili  um  ali  iznašli  demokracijo ,  ampak  zato ,  ker  je  zemljevid  polja  vednosti  pretresel  vznik  novih  ugotovitvenih  moči  ( zgodovinska  raziskava ,  spekulativna  fizika ) ,  ki  so  konkurirale  mitu  in  v  nasprotju  z  njim  izrecno  postavljale  alternativo  med  resničnim  in  neresničnim .

Kako  so  lahko  verjeli  vsem  tem  legendam  in  ali  so  zares  verjeli ?  Vprašanje  ne  zadeva  subjektivne  ravni :  verovanjski  načini  so  povezani  z  načini ,  kako  je  mogoče  imeti  v  posesti  resnico ;  v  stoletjih  se  je  nabralo  veliko  resničnostnih  programov ,  ki  določajo  različne  razdelitve  vednosti1 ,  in  ti  programi  pojasnjujejo  subjektivne  intenzivnostne  stopnje  verjetij ,  slabo  vest ,  protislovja  pri  istem  človeku .  Glede  tega  verjamemo  Michelu  Foucaultu :  zgodovina  idej  se  zares  začne ,  šele  ko  historiziramo  filozofsko  idejo  resnice .

V  helenizmu  se  je  vse  spremenilo :  književnost  je  hotela  biti  učena ;  ne  zato ,  ker  je  bila  prvič  v  zgodovini  pridržana  za  elito  ( tudi  Pindar  in  Ajshil  nista  bila  ravno  ljudska  pisatelja ) :  toda  od  svojega  občinstva  je  zahtevala  kulturni  napor ,  ki  je  odlikoval  ljubitelje ;  miti  so  tedaj  odstopili  prostor  temu ,  čemur  še  zdaj  pravimo  mitologija  in  kar  je  preživelo  do  18.  stoletja .  Ljudstvo  je  imelo  še  naprej  svoje  pripovedke  in  svoje  vraže ,  toda  mitologija ,  ki  je  postala  učena ,  se  je  oddaljevala  od  njega :  v  očeh  ljudstva  je  mitologija  uživala  ugled ,  ki  človeka  družbeno  povzdigne . 10

A  ko  si  prav  ta  Galen  prizadeva  –  ne  več ,  da  bi  vsilil  svoje  ideje  – ,  temveč  da  bi  pridobil  nove  učence ,  ze  zdi ,  da  stopi  na  stran  vernikov ;  ko  na  sto  straneh  povzema  vso  svojo  medicino  in  odločno  poje  hvalo  tej  znanosti ,  nam  sporoča  tudi ,  od  kod  njen  vzvišeni  izvir ;  pravi ,  da  Grki  pripisujejo  odkritje  raznih  umetnosti  hčeram  bogov  ali  božjim  zaupnikom ;  Apolon  je  sina  Eskulapa  naučil  medicine .  Pred  njim  so  imeli  ljudje  le  izkušnjo ,  omejeno  na  nekaj  zdravil ,  na  zelišča ,  »  v  Grčiji ,  na  primer ,  pa  je  bila  to  cela  znanost  kentavra  Hirona  in  junakov ,  ki  jim  je  bil  vzgojitelj « .

Zato  bi  bilo  bolje ,  če  priznamo ,  da  je  vsaka  zavest  zainteresirana  in  da  sta  resnica  in  interes  dve  različni  besedi  za  isto  stvar ,  praksa  namreč  misli  tisto ,  kar  dela .  Resnico  in  interese  so  poskusili  razločiti  samo  zato ,  da  bi  lažje  pojasnili  omejitve  resnice :  mislili  so ,  da  jo  vpliv  interesov  omejuje .  Pozabili  pa  so ,  da  so  tudi  interesi  sami  omejeni  ( v  vsaki  dobi  se  vpisujejo  v  zgodovinske  meje ,  v  svoji  zadrti  zainteresiranosti  so  arbitrarni )  in  da  imajo  iste  meje  kot  ustrezne  resnice :  vpisujejo  se  v  obzorja ,  ki  jih  naključja  zgodovine  določajo  raznim  programom .

Le  da  Husserl  zelo  klasično  meni ,  da  obstajajo  transzgodovinska  tla  resnice .  Toda ,  prvič ,  pokaže  se ,  da  je  precej  nezgodovinsko  od  izkušnje  ločevati  svet  imaginarnega ,  katerega  resnica  naj  ne  bi  bila  samo  drugačna ,  ampak  tudi  manjvredna ;  drugič ,  število  in  struktura  izkustvenih  ali  imaginarnih  svetov  nista  antropološka  stalnica ,  ampak  se  zgodovinsko  spreminjata .  Resnica  ima  eno  samo  konstanto ,  in  to  je  pretenzija ,  da  je ,  in  ta  pretenzija  je  zgolj  formalna ;  njena  normativna  vsebina  je  odvisna  od  družb  ali ,  natančneje :  v  eni  družbi  je  več  resnic ,  ki  so ,  četudi  različne ,  vse  enako  resnične .  Kaj  naj  bi  pomenilo  » imaginarno « ?  Imaginarno  je  realnost  drugih ,  tako  kot  so  –  kakor  je  rekel  Raymond  Aron  –  ideologija  ideje  drugih .  V  nasprotju  z  » imago «  » imaginarno «  ni  beseda  iz  psihologije  ali  antropologije ,  temveč  dogmatična  sodba  o  nekaterih  verjetjih  bližnjega .  In  če  naš  namen  ni  dogmatična  razprava  o  eksistenci  boga  ali  bogov ,  moramo  ugotoviti ,  da  so  imeli  Grki  svoje  bogove  za  resnične ,  pa  četudi  so  ti  bogovi  zanje  obstajali  v  prostoru - času ,  ki  sta  bila  na  skrivaj  drugačna  od  prostora - časa ,  v  katerih  so  živeli  njihovi  verniki ;  to  verovanje  Grkov  nas  ne  zavezuje ,  da  bi  verjeli  v  njihove  bogove ,  veliko  pa  nam  pove  o  tem ,  kaj  je  za  ljudi  resnica .

Sartre  je  rekel ,  da  je  imaginarno  análogon  realnega ;  rekli  bi  lahko ,  da  je  imaginarno  ime ,  ki  ga  dajemo  nekaterim  resnicam ,  in  da  so  vse  resnice  med  seboj  analogične .  Ti  različni  svetovi  resnice  so  zgodovinski  predmeti  in  ne  konstante  v  psihi ;  Alfred  Schutz  je  poskusil  narediti  filozofski  seznam  teh  različnih  svetov  in  v  njegovih  študijah  Collected  Papers  ŠZbrani  spisiĆ ,  katerih  naslovi  so  zgovorni ,  lahko  beremo :  » On  multiple  realities «  ŠO  mnogoterih  realnostihĆ  in  » Don  Quixote  and  the  problem  of  reality «  ŠDon  Kihot  in  vprašanje  realnostiĆ ;  ko  jih  bere  zgodovinar ,  je  malce  razočaran :  Schutz  namreč  v  psihi  odkriva  tiste  mnogotere  realnosti ,  v  katere  verjame  naše  stoletje ,  le  da  so  malo  obledele ,  malo  nejasne ,  kar  jim  daje  videz  večnosti ;  ta  fenomenologija  je  le  sodobna  zgodovina ,  ki  pa  se  ne  zaveda  sebe  same ,  in  zaman  bi  v  njej  iskali  prostor  za  mitska  verovanja  Grkov . 

Kot  vidimo ,  sam  Pavzanias  svojo  evolucijo  izrecno  povezuje  s  tem ,  kar  se  je  naučil  v  Arkadiji ,  in  verjame  legendi  o  Likaonu ,  ker  je  njeno  izročilo  zelo  staro20 ;  ta  legenda  ni  ena  izmed  tistih  izmišljij ,  ki  so  pozneje  prekrile  izvirno  resnico .  Spomniti  moramo  najprej ,  da  Pavzanias  ni  vraževeren ,  je  pa  veren ;  povrhu  tega  se  mu  je  posrečilo  preskočiti  tri ,  štiri  stoletja  mitologije ,  ki  je  medtem  postala  šolska ,  in  je  spet  navezal  stik  –  knjižen  stik ,  a  vseeno  ne  banalen  –  z  lokalnim  življenjem  neznanih  legend ;  Pavzanias  je  knjižni  molj  in  stare  knjige  ga  spodbujajo  k  razmišljanju .  Arkadija  tudi :  ta  trpka ,  revna ,  tako  malo  idilična  dežela  je  zaradi  svojega  arhaizma  napeljala  k  sanjarjenju  že  Kalimaha ,  in  veljalo  je ,  da  ondod  izvirnih  navad  in  verovanj  niso  prav  nič  spreminjali .  Pavzanias  je  zelo  občutljiv  za  arhaizem ,  ki  nas  približuje  resnici .  O  tem  imamo  nenavaden  dokaz ;  Pavzanias  je  že  v  svojih  mladostnih  delih  o  Atenah21  zelo  cenil  himne  nekega  Pamfosa ,  ki  ga  moderni  umeščajo  v  helenizem ,  Pavzanias  pa  ga  je  imel  za  starejšega  od  samega  Homerja ;  in  zdaj  misli ,  da  se  je  Pamfos  ob  priložnosti  poučil  pri  Arkadijcih .  Skratka ,  Pavzanias  je  bil  potrt  spričo  trapavosti  tolikih  mitov ,  a  hkrati  ni  mogel  verjeti  –  bil  je  pač  dober  Grk  – ,  da  je  mogoče  lagati  od  začetka  do  konca ,  zato  je  nazadnje  dopustil  možnost ,  da  miti  včasih  govorijo  resnico  skozi  alegorije  in  uganke ,  včasih  pa ,  če  so  tako  zelo  stari ,  da  si  ne  moremo  misliti ,  da  bi  jih  laž  preoblikovala ,  celo  dobesedno  govorijo  resnico .  Duhovna  revolucija ?  Ne  vem ;  prav  gotovo  pa  popolnoma  logična  evolucija .

Potemtakem  so  ljudje  dolgo  verjeli  v  mite ,  resda  v  skladu  s  programi ,  ki  so  se  iz  dobe  v  dobo  močno  razlikovali .  Navadno  ljudje  verjamemo  v  izdelke  domišljije .  Verjamemo  v  religije ,  v  Gospo  Bovaryjevo ,  medtem  ko  jo  beremo ,  v  Einsteina ,  v  Fustela  de  Coulangesa ,  v  to ,  da  so  Franki  trojanskega  rodu ;  vseeno  pa  v  nekaterih  družbah  nekatera  izmed  teh  del  veljajo  za  fikcije .  S  tem  pa  področja  imaginarnega  še  nismo  zajeli  v  celoti :  politika ,  se  pravi  politične  prakse  in  ne  zgolj  tako  imenovane  ideologije ,  imajo  arbitrarno  in  uničujočo  inercijo  uveljavljenih  programov ;  » skriti  del  ledene  gore «  je  v  politiki  antične  polis  trajal  približno  toliko  časa  kolikor  mit ;  celo  pod  širokim  psevdo  klasičnim  ogrinjalom ,  v  katero  ga  je  odel  naš  banalizatorski  politični  racionalizem ,  je  ohranil  svoje  značilne  bizarne  obrise .  Samo  vsakdanje  življenje ,  ki  ni  nič  neposrednega ,  je  križišče  imaginacij ,  in  v  njem  aktivno  verjamemo  v  rasizem  in  v  uroke .  Empirizem  in  eksperiment  sta  zanemarljivi  količini .  Domišljiji  bomo  priznali ,  kar  ji  gre ,  če  pomislimo ,  da  pri  Einsteinu  –  če  lahko  vzamemo  ta  legendarni  zgled  –  ni  nič  vsakdanjega ;  postavil  je  teoretski  nebotičnik ,  ki  ga  še  ni  bilo  mogoče  preizkusiti ;  ko  bo  njegova  teorija  preizkušena ,  pa  vseeno  ne  bo  preverjena :  le  razveljavljena  ne  bo .

Težave  z  verjetji  v  zgodovinopisju

Na  eni  strani ,  se  zdi ,  uveljavljamo  zgodovinski  ekskluzivizem :  grški  mitološki  misli  ne  priznavamo  praktične  veljave ,  zato  ker  ta  misel  nima  te  veljave  za  nas  in  pri  nas .  Toda :  katera  » ta  misel « ?  Mitološka  misel  nasploh  ali  grška  mitološka  misel  posebej ?  In  še  enkrat  » toda « :  ali  te  veljave  nima  za  nas  kot  zgodovinarje  posebej  –  ali  pri  nas  kot  ljudeh  s  konca  dvajsetega  stoletja  nasploh ?  Ne  glede  na  to ,  kako  odgovorimo  na  ti  vprašanji ,  nas  že  s  tem ,  da  ju  moramo  postaviti ,  opozarjata  vsaj  na  dvoje :  1.  zadeva  je  veliko  bolj  zapletena ,  kakor  je  videti  na  prvi  pogled ;  2.  kakor  koli  jo  že  zgrabimo ,  smo  v  nevarnosti ,  da  zagrešimo  anahronizem ,  da  drugim  in  preteklim  časom  podtaknemo  sodobna  merila  in  umevanja ,  da  postanemo  žrtev  vnazajske  interpretacije  ali  vsaj  nereflektirane  sodobne  perspektive .

Po  tem  negativnem  sklepu  si  oglejmo  še  pozitivno  stran  zadeve ;  vzemimo  tale  zgled  teoretske  » uporabe «  domačinskega  odgovora : 

Ad  1 .  Že  pri  konceptualizaciji  družbene  strukture  je  Finley  daleč  presegel  » klasični «  horizont ,  kakor  smo  ga  v  njegovem  maksimalnem  dometu  začrtali  ob  Radcliffe - Brownu .  Motivi  heterogenosti  elementov  v  družbeni  strukturi ;  pluralnosti  posebnih  » zgodovin « ,  ki  hkrati  potekajo  v  okviru  iste  strukture ;  nenehnih  strukturnih  napetosti  in  protislovij ,  ki  iz  tega  izhajajo ;  motiv  » brkljaške «  in  začasne ,  celo  zasilne  narave  vsakokratnih  rešitev  in  provizoričnih  ravnotežij ;  naposled  koncept  » re - institucionalizacije « ,  se  pravi ,  » notranje «  transformacije  strukturnega  elementa ,  ki  je  učinek  njegovih  novih  » zunanjih «  artikulacij ;  –  vsi  ti  motivi  in  koncepti  prinašajo  teorijo  družbene  strukture ,  ki  jo  je  sicer  mogoče  nekako  » za  nazaj «  povezati  s  klasičnimi  zastavitvami  v  socialni  antropologiji ,  ki  pa  ( če  lahko  parafraziramo  Finleya  samega )  nikakor  ni  samodejna  posledica  kakšne  notranje  logike  klasičnega  pojmovnega  aparata ,  ki  nikakor  ni  » teleološko «  vpisana  v  ta  aparat .  Je  proizvod  specifičnega  teoretskega  dela .

V  antropologiji  se  je  to  vprašanje  postavilo  zlasti  v  kritikah  Radcliffe - Brownove  strukturalno - funkcionalne  pozicije .  Kritike  so  načele :  1.  diahrono  razsežnost  –  kako  pojasniti  spreminjanje  strukture ; 52  2.  sinhrono  razsežnost :  a.  dejanske  družbene  strukture  niso  homogene ,  niso  » gladke «  in  perfektno  artikulirane ,  kakor  bi  bilo  videti  iz  Radcliffe - Brownove  konceptualizacije ; 53  b.  za  pripadnike  in  pripadnice  dejanskih  družb  » pravila « ,  ki  jih  nalagajo  strukturne  institucije ,  niso  obvezna ,  saj  je  mogoče ,  da  se  jih  tudi  ne  držijo :  kako  torej  pojasniti  » deviacijo « ,  zlasti  tisto ,  ki  je  družbeno  tolerirana  in  ki  je  lahko  vir  strukturnih  sprememb .  Debata  se  je  osredinila  prav  okoli  tega  zadnjega  vprašanja  ( 2 . b. ) ;  kakor  bomo  videli ,  je  razprava  prav  zato ,  ker  so  jo  pripeli  na  vprašanje  » pravila « ,  to  pa  je  pozneje  pripeljalo  k  vprašanju  » domačinskih  pojmov «  in  » domačinskih  družbenih  teorij « ,  zašla  v  slepo  ulico .  Razprava  je  namreč  vse  bolj  potekala  na  ozadju  naivne  in  samodejne  » semiotične «  podmene  o  » naravi  pojmov «  –  in  pomoč ,  ki  so  jo  razpravljalci  iskali  pri  teoriji  kognicije ,  je  bržkone  le  še  zmanjšala  njihove  možnosti ,  da  se  rešijo  iz  zagate . 

Že  to ,  da  mit  pri  tragediji  nastopa  v  dvojni  funkciji ,  kot  mehanizem  preklapljanja  in  kot  eden  izmed  programov ,  ki  so  predmet  preklapljanja ,  je  zadosten  kazalec ,  kako  temeljito  se  je  mit  re - institucionaliziral  –  in  kako  » tragiški  mit «  nima  nikakršne  zveze  z  morebitno  vlogo  mita  v  vojaški  aristokraciji . 61 

Mit  pa ,  narobe ,  svojih  pogojev  možnosti  ne  skriva :  že  vnaprej  pove ,  da  ni  od  tega  sveta ,  da  pripada  » mitološkim «  časom .  Tista  nenavadna  diereza ,  ki  jo  je  tako  duhovito  detektiral  Veyne ,  diereza  med  časom  » pred «  zgodovino ,  ko  so  bile  stvari  drugačne  in  je  bilo  mogoče  marsikaj ,  kar  danes  ni  več  mogoče ,  in  časom ,  ki  je  » naš » ,  zgodovinski ,  človeški ,  ta  diereza  navsezadnje  v  mitu  samem  govori  resnico  mita .  V  Veynovem  besednjaku  rečeno :  prav  ta  cezura ,  ki  je  značilna  za  » rabo «  mitov ,  po  svoje  pove ,  da  obstajajo  različni  » resničnostni  programi « ,  da  tisti ,  ki  veljajo  v  mitu ,  niso  ti ,  ki  veljajo  med  pripovedovalci  in  poslušalci  mita .  Ko  je  ta  razloka  tako  vpeljana  na  diahroni  ravni ,  je  pač  vpeljana  –  in  ni  več  greh  proti  logiki  mita ,  če  jo  uveljavljamo  tudi  na  sinhroni  ravni :  če  v  mit  zdaj  verjamemo ,  zdaj  pa  ne ,  v  tem  položaju  da ,  v  onem  pa  ne .

Za  to  rabo  mita  v  ožjem  ali  v  pravem  pomenu  smo  že  navedli  primera . 80  Zdaj  si  bomo  ogledali  rabo  » političnih  mitov «  ali  ideoloških  stereotipov ,  in  s  tem  kompletirali  našo  zbirko  » konstitutivnih  iluzij «  na  treh  ravneh :  mitološki ,  filozofski  in  zdaj  še  politični .

Mitološki  fragment  ( bodimo  pozorni :  miti  navadno  nastopajo  v  koščkih )  resda  v  » sporočilu «  najde  priložnost ,  da  se  prikrade  v  besedilo ,  a  tu  ne  deluje :  prej ,  bi  lahko  rekli ,  skrbi  za  prehodnost  komunikacijskega  kanala ,  deluje  na  ravni  » stika « 97 ,  a  ne  na  ravni  » fizičnega  stika « ,  tudi  ne  zagotavlja  toliko  » psihološko  povezanost  med  pošiljalcem  in  naslovljencem « 98 ,  kolikor  umešča  diskurz ,  ki  poteka ,  v  vesolje  diskurzov ,  ki  v  skupnosti  » velja « .  Ta  umestitev  tudi  ni  lokalizacija  » na  posebej « ,  temveč  bolj  situiranje  » nasploh « :  diskurz ,  ki  poteka ,  pavšalno ,  » na  debelo «  posaja  med  druge  diskurze ,  ki  potekajo ,  so ,  bodo  ali  bi  lahko  potekali  v  istem  diskurzivnem  prostoru .  Mit  ali  mitski  fragment  je  stenografski  pomoček  in  pars  pro  toto  hkrati :  v  diskurzu ,  ki  se  vanj  prislini ,  zastopa  interdiskurzivnost  ustreznega  diskurzivnega  prostora  nasploh .  Potekajoči  diskurzivni  praksi  daje  neke  vrste  legitimnost ,  državljansko  pravico  ali  vsaj  permis  de  séjour .  A  tu  ne  mislimo  zgolj  na  lociranje  potekajočega  diskurza  v  neko  zaprto  ideološko  obzorje ,  kakor  pri  našem  špartanskem  primeru .  Tudi  v  položajih  sinkrezije  horizontov  mitski  vložek  diskurz  situira :  v  teh  primerih  še  toliko  bolj ,  ker  lahko  svojo  publiko  dobesedno  orientira .  Natančno  tako  delujejo  mitske  pasaže ,  denimo ,  v  današnjem  besedovanju .  Govorca  ali  govorko  legitimirajo  za  erudita ,  poslušalke  in  poslušalce  pa  povzdignejo  v  omikano  občestvo .  Obarvajo  izjavljalno  situacijo ,  dajejo  ton  konverzaciji ,  pisalcu ,  govorki  so  orodje  za  samopredstavitev ,  okarakterizirajo  naslovljenke  in  naslovljence  –  ne  da  bi  imeli  kaj  pri  tem ,  se  jim  razodene  ne  le ,  kam  jih  govorec  posaja ,  temveč  tudi ,  kaj  » so « ,  kaj  naj  bi  bili  drug  za  drugega ,  vsaj  dokler  traja  diskurz ,  ki  poteka .

» Les  cadeax  des  colons  ža  leurs  propriétaires . . . « ,  Revue  archéologique ,  1981 ,  str.  242 – 252 ; 

L'élégie  érotique  romaine ,  Seuil ,  Pariz ,  1983 ;  slov.  prev. :  Rimska  erotična  elegija ,  ŠKUC ,  Ljubljana ,  1992 ;

3  Platon ,  Fajdon ,  85  C  in  99  CD .

10  Aristofan ,  HippČes ,  32 ;  cf. :  Nilsson ,  Geschichte  der  griech .  Religion ,  1.  zv. ,  str.  780 .

11  Polibij ,  VI ,  56 ;  Jožef  Flavij  ( Contra  Apionem )  meni ,  da  je  Mojzes  v  religiji  našel  način ,  kako  uveljaviti  krepost  ( II ,  160 ) .  Na  enako  utilitarno  povezavo  med  religijo  in  moralo  naletimo  pri  Platonu ,  Zakoni ,  839  C ,  in  838  BD ,  in  pri  Aristotelu ,  Metafizika ,  1074  B4 .

14  Diodor ,  I ,  3 .

16  V  V. ,  41 – 46  in  v  fragmentu  šeste  knjige ,  ki  ga  je  ohranil  Evzebij ,  Praeparatio  Evangelica ,  II ,  59.  H.  Dörrie ,  » Der  Königskult  des  Antiochos  von  Kommagene « ,  Abhandl .  Akad.  Göttingen ,  III ,  60 ,  1964 ,  str.  218 ,  meni ,  da  je  bil  Evhemerov  roman  politična  utopija  in  ogledalo  za  kraljeviče ;  ponujal  naj  bi  zgled  ali  utemeljilo  za  evergetskega  kralja .  Morda ;  vendar  pa  delež  čudežnega  in  slikovitega  daleč  prekaša  delež  političnih  aluzij ;  vrh  tega  ves  otok  Panhaja  ni  poslušen  enemu  kralju :  tam  je  tudi  mesto ,  nekakšna  svečeniška  republika .  Misel ,  da  so  bogovi  zaslužni  ljudje ,  ki  so  jih  divinizirali  ali  ki  so  jih  začeli  imeti  za  bogove ,  je  pravzaprav  navzoča  vsepovsod  in  močno  presega  delo  Evhemera ,  ta  jo  je  samo  izkoristil ,  da  je  lahko  napisal  pripovedko .

22  Plavt ,  Mercator  ŠTrgovecĆ ,  487 ,  kakor  ga  komentira  H.  Fraenkel ,  Elementi  plautini  in  Plauto ,  La  Nuova  Italia ,  Firence ,  1960 ,  str.  74 .  Za  Seksta  Empirika ,  Artemidorja  in  Pavzania  cf.  op.  2  tega  pogl. ,  op.  11  pogl.  » Kako  vrniti  mitu  njegovo  etiološko  resničnost «  in  op.  10  pogl.  » Ko  je  bila  zgodovinska  resničnost  izročilo  in  vulgata « . 

37  Polibij ,  II ,  41 ,  4 ;  IV ,  59 ,  5 ;  XXXIV ,  4 .

29  Platon ,  Država ,  382  D.  Slov.  prev. :  » Dalje  pri  prej  omenjenih  zgodbah :  če  ne  poznamo  resnice  o  pradavnih  dogodkih  in  poskušamo  izmišljene  opise  čimbolj  približati  resnici ,  potem  iz  nje  ŠlažiĆ  vsekakor  črpamo  korist ? «  Prevod  Jožeta  Košarja ,  Mihelač ,  Ljubljana ,  1995 ,  str.  67  –  Druga  knjiga ,  odst.  21 .

4  Pavzanias ,  I ,  30 ,  3 .

12  Kasij  Dion  Kokcejan ,  XI ,  Tr – oikžos  hypžer  toČu  Ílion  mž–e  halônai  ŠTrojanski  govor  o  tem ,  kako  Troja  ni  bila  zavzetaĆ ,  42 ;  Kvintilijan ,  Institutio  oratoria  ŠGovorniška  vzgojaĆ ,  XII ,  4 .

39  Pavzanias ,  IX ,  9 .

1  A.  Momigliano  nas  je  spomnil ,  da  je  ta  klasična  Rankejeva  formulacija  v  resnici  Lukijanova .  Comment  écrire  l ’ histoire ,  39 .

3  M.  Riffaterre ,  La  production  du  texte ,  Seuil ,  Pariz ,  1979 ,  str.  176 :  » Iz  strahu ,  da  pesem  ne  bi  umrla  s  svojim  referentom ,  si  je  filologija  hudo  prizadevala  na  novo  oživiti  izginule  realnosti . «

1  Guy  Bourdé ,  Hervé  Martin ,  Les  écoles  historiques  ŠŠole  v  zgodovinopisjuĆ ,  Seuil ,  Pariz ,  1990 ,  str.  340 . 

31  Moses  Finley ,  » Sparta « ,  v :  Problžemes  de  la  guerre  en  Gržece  ancienne  ŠVprašanja  vojne  v  stari  GrčijiĆ ,  ur .  Jean - Pierre  Vernant ,  Mouton ,  Haag – Pariz ,  1968 ;  ponatis :  École  des  Hautes  Études  en  Sciences  Sociales ,  Pariz ,  1993 .

45  Idem ,  27 .

86  Cf. :  Michel  Austin ,  Pierre  Vidal - Naquet ,  Économies  et  sociétés  en  Gržece  ancienne  ŠEkonomije  in  družbe  v  stari  GrčijiĆ ,  Armand  Collin ,  Pariz ,  1972 ;  izdaja  1984 ,  str.  108 .  Na  to ,  da  je  vojaška  razsežnost  le  druga  stran  državljanske  razsežnosti  in  da  ji  je  pravzaprav  podrejena ,  opozarja  tudi  Pierre  Vidal - Naquet  ( » La  tradition  de  l ’ hoplite  athénien « ,  op.  cit. ,  str.  161 ) :  » . . .  špartiatska  ag – og – é  je  ustvarjala  polnopravnega  državljana  in  bojevnika  hkrati . «

93  Cf. :  Platon ,  Zakoni ,  III  691e :  » In  potem  je  neko  človeško  bitje ,  prežeto  z  božjo  močjo  Š =  LikurgĆ ,  opazilo ,  da  je  vaša  Š =  LakedajmonskaĆ  kraljevska  oblast  še  zmeraj  nemirna  Š =  mrzlična ,  vročičnaĆ  in  nepreračunljiva ,  in  je  ublažilo  moč  ošabnega  vladarskega  rodu  z  umirjeno  močjo  starosti  Š =  z  ustanovitvijo  sveta  osemindvajsetih  starcev ,  gerontov  –  gerusíaĆ . . . «  ( prevod  Jožeta  Košarja ,  Obzorja ,  Maribor ,  1982 ,  str.  112 ) .

99  Plutarh ,  Likurgov  življenjepis ,  in  fine .

Pluralnost  in  analogičnost  svetov  resničnosti  .  .  .  .  .  .  .  .  .  31 
