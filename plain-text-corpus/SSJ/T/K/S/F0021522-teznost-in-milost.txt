 
Vsa  besedila ,  ki  jih  ta  knjiga  vsebuje ,  so  izbrana  iz  zapiskov ,  ki  mi  jih  je  Simone  Weil  osebno  zaupala .  Napisana  so  bila  torej  pred  majem  1942 .  Kasnejša  dela ,  ki  so  mi  jih  njeni  starši  ljubeznivo  prepustili ,  tukaj  niso  mogla  najti  svojega  mesta .  Sam  sem  izbral  misli  iz  njenih  zvezkov ,  kjer  so  bile  pomešane  z  mnogimi  citati  ter  filozofskimi  in  znanstvenimi  razmišljanji .  Okleval  sem  med  dvema  vrstama  predstavitve :  podati  misli  Simone  Weil  tako ,  kot  si  sledijo  po  zaporedju  svojega  nastanka ,  ali  jih  tematsko  razporediti .  Druga  oblika  se  mi  je  zdela  boljša .

Poskus ,  doseči  to  osvoboditev  z  lastno  energijo ,  bi  bil  kot  poskus  krave ,  ki  klecne ,  ko  se  skuša  iztrgati  iz  vprege . 

Želja ,  da  bi  videli  drugega  trpeti  prav  tako ,  kot  trpimo  sami .  Zato  se ,  razen  v  obdobjih  družbene  nestabilnosti ,  bes  nesrečnih  prenaša  na  njim  enake . 

Doumeti  ( pri  vsaki  stvari ) ,  da  obstaja  neka  meja  in  da  je  brez  nadnaravne  pomoči  ne  bomo  prestopili  –  ali  le  za  malenkost  –  in  to  za  ceno  strašnega  ponižanja ,  ki  sledi . 

Občudovanje ,  pomilovanje  ( predvsem  zmes  obojega )  prinašata  resnično  energijo .  Ampak  treba  se  ji  je  odreči . 

Človek  uide  zakonom  tega  sveta  le  za  hip .  Trenutki  zastoja ,  motrenja ,  čiste  intuicije ,  miselne  praznine ,  sprejemanja  moralne  praznine .  Zaradi  teh  trenutkov  je  zmožen  nadnaravnega .  Kdor  le  za  trenutek  vzdrži  praznino ,  sprejme  nadnaravni  kruh  ali  pade .  Strašno  tveganje ,  a  treba  se  je  vanj  spustiti ,  celo  v  trenutku  brez  upanja .  Ne  smemo  pa  se  vanj  vreči .

Razumeti  in  čutiti  jih  kot  pogoj  duhovnih  dobrin  ( primer :  lakota ,  utrujenost  in  ponižanje  zamračujejo  um  in  ovirajo  razmišljanje ) ,  in  se  jim  kljub  temu  odpovedati . 

Ko  bolečina  in  izčrpanost  dosežeta  točko ,  ko  se  v  duši  porodi  občutek  večnega  trajanja ,  tedaj  smo ,  če  to  trajanje  motrimo  s  sprejemanjem  in  ljubeznijo ,  iztrgani  v  večnost .

To  pomeni ,  da  za  bolečino  nikoli  ne  smemo  iskati  tolažbe .  Kajti  blaženost  je  onkraj  območja  tolažbe  in  bolečine .  Zaznavamo  jo  z  nekim  drugim  čutom ,  tako  kot  je  tudi  zaznavanje  predmetov  s  konico  palice  ali  orodjem  nekaj  drugega  kot  tip  v  pravem  pomenu  besede .  Ta  drugi  čut  se  oblikuje  tako ,  da  z  učenjem ,  pri  katerem  sodelujeta  vsa  duša  in  telo ,  premestimo  pozornost . 

Rodimo  se  in  živimo  v  sprevrnjenem  smislu ,  kajti  rodimo  se  in  živimo  v  grehu ,  ki  pomeni  sprevrnitev  hierarhije .  Prva  operacija  je  preobrat .  Spreobrnitev . 

Odtrganje  od  sadov  dejanja .  Izmakniti  se  tej  usodnosti .  Kako ? 

Za  to ,  da  izrazimo  resnično ,  je  potreben  napor .  Prav  tako ,  da  ga  sprejmemo .  Brez  napora  pa  izrazimo  in  sprejmemo  napačno  ali  vsaj  navidezno . 

Ali  ni  morda  res ,  da  je  šele  od  tega  trenutka  dalje  vse ,  kar  zagrešimo ,  smrtni  greh ?  Ali  ni  smrtni  greh ,  če  se  pred  svetlobo  skrijemo  za  telesnim ?  Strašna  misel . 

Dobro  izkusimo  samo ,  če  ga  delamo . 

Ko  delamo  zlo ,  ga  ne  poznamo ,  kajti  zlo  beži  pred  svetlobo .

Ali  zlo  táko ,  kot  ga  dojemamo  takrat ,  ko  ga  ne  delamo ,  obstaja ?  Se  nam  ne  zdi  zlo ,  ko  ga  delamo ,  kot  nekakšna  preprosta  in  naravna  nujnost ?  Ali  zlo  ni  sorodno  iluziji ?  Ko  smo  njena  žrtev ,  iluzije  ne  čutimo  kot  iluzijo ,  ampak  kot  resničnost .  Enako  morda  tudi  zlo .  Ko  se  spustimo  vanj ,  zla  ne  čutimo  kot  zlo ,  ampak  kot  nujnost  ali  celo  kot  nalogo .

Greh ,  ki  ga  imamo  v  sebi ,  se  širi  iz  nas  in  deluje  navzven  kot  okužba  v  obliki  greha .  Tako  se ,  ko  smo  razdraženi ,  tudi  naša  okolica  razdraži .  Ali ,  od  višjega  k  nižjemu :  jeza  izzove  strah .  Vendar  se  v  stiku  s  popolnoma  čistim  bitjem  zgodi  sprememba  in  greh  postane  trpljenje .  Takšna  je  funkcija  pravičnega  pri  Izaiji  in  jagnjeta  pri  Bogu .  Takšno  je  odrešujoče  trpljenje .  Vse  zločinsko  nasilje  rimskega  cesarstva  je  trčilo  ob  Kristusa  in  v  njem  postalo  čisto  trpljenje .  Nasprotno  pa  hudobna  bitja  spremenijo  preprosto  trpljenje  ( na  primer  bolezen )  v  greh . 

Kam  torej  postaviti  zlo ? 

Ne  nasprotujeta  si  radost  in  bolečina ,  temveč  vrste  ene  in  druge .  Obstajajo  peklenska  radost  in  bolečina ,  zdravilna  radost  in  bolečina ,  nebeška  radost  in  bolečina . 

Želimo  si  lahko  katerokoli  stopnjo  askeze  ali  junaštva ,  ne  moremo  pa  si  želeti  križa ,  ki  je  trpljenje  po  kazni . 

Naše  življenje  je  nemožnost  in  nesmiselnost .  Vsaka  stvar ,  ki  jo  hočemo ,  je  v  protislovju  s  pogoji  ali  posledicami ,  ki  ji  pripadajo ,  vsaka  trditev ,  ki  jo  postavimo ,  predpostavlja  nasprotno  trditev ,  vsa  naša  čustva  so  pomešana  s  svojimi  nasprotji .  Kot  ustvarjena  bitja ,  kot  Bog  in  neskončno  drugačni  od  Boga ,  smo  protislovje .

Vrednost  neke  znanosti ,  nekega  umetniškega  dela ,  neke  morale  ali  neke  duše  se  ocenjuje  glede  na  njihovo  stopnjo  odpornosti  do  tega  preizkusa .

Zato  je  za  človeštvo  mistika  edini  vir  kreposti .  Kajti  ne  verjeti ,  da  za  zastorom  sveta  obstaja  neskončno  usmiljenje ,  ali  verjeti ,  da  je  to  usmiljenje  pred  zastorom ,  to  dvoje  nas  napravi  krute .

Metoda  za  razumevanje  podob ,  simbolov  itd.  Ne  skušajmo  jih  interpretirati ,  temveč  zrimo  vanje ,  dokler  iz  njih  ne  zasije  svetloba . 

D . . .  ni  mrtev ,  ampak  je  mrtvo  prijateljstvo ,  ki  sem  ga  gojila  do  njega ,  takšno  smrt  pa  spremlja  ista  bolečina .  On  je  zame  le  še  senca . 

Prenašati  moramo  neskladje  med  domišljijo  in  dejstvom . 

Samo  tisti ,  ki  ljubi  Boga  z  nadnaravno  ljubeznijo ,  lahko  sredstva  ugleda  kot  gola  sredstva .

Grki  so  si  ogledovali  svoje  templje .  Kipe  v  Luksemburškem  parku  prenašamo  samo  zato ,  ker  si  jih  ne  ogledujemo . 

V  vsem ,  kar  nam  vzbuja  čisti  in  pristni  občutek  lepega ,  je  Bog  resnično  prisoten .  Gre  za  nekakšno  učlovečenje  Boga  v  svetu ,  katerega  znamenje  je  lepota . 

Od  določene  stopnje  zatiranja  dalje  nujno  pride  do  tega ,  da  se  mogočni  svojim  sužnjem  pusti  oboževati .  Kajti  misel  na  to ,  da  smo  popolnoma  pod  prisilo ,  igrača  drugega  bitja ,  je  človeškemu  bitju  nevzdržna .  Zato  človeškemu  bitju ,  če  so  mu  odvzeta  vsa  sredstva ,  s  pomočjo  katerih  bi  ubežal  prisili ,  ne  preostane  drugega ,  kot  da  se  prepričuje  v  to ,  da  te  iste  stvari ,  v  katere  ga  silimo ,  opravlja  prostovoljno ,  drugače  povedano ,  da  pokornost  nadomesti  s  predanostjo .  Včasih  se  bo  celo  trudil  narediti  več ,  kot  mu  nalagamo ,  in  bo  v  tem  trpel  manj ,  prav  tako  kot  otroci  med  igro  z  nasmehom  na  ustih  prenašajo  fizično  bolečino ,  ki  bi  jih  v  primeru ,  če  bi  jim  bila  prizadejana  kot  kazen ,  gotovo  potrla .  Pod  takšno  pretvezo  sužnost  kvari  dušo :  pravzaprav  ta  predanost  temelji  na  laži ,  kajti  razlogi  zanjo  ne  vzdržijo  preizkusa .  ( V  tem  pogledu  moramo  princip  katoliške  pokorščine  imeti  za  osvoboditev ,  medtem  ko  protestantizem  temelji  na  ideji  žrtvovanja  in  predanosti ) .  Edino  zveličanje  je  v  tem ,  da  nevzdržne  ideje  prisile  ne  nadomeščamo  z  iluzijo  predanosti ,  temveč  s  pojmom  nujnosti . 

Vegetativno  in  družbeno  sta  dve  področji ,  kamor  dobro  ne  vstopi . 

Božanski  pečat  na  družbenem :  omamna  mešanica ,  ki  nosi  v  sebi  vso  svobodo .  Zakrinkani  hudič .

S  tem ,  ko  fevdalna  vez  naredi  pokornost  za  stvar  dveh  ljudi ,  znatno  zmanjša  vlogo  velike  živali . 

Pokornost  človeku ,  čigar  oblasti  ne  razsvetljuje  zakonitost ,  je  mora . 

Čas  v  svojem  teku  zlorablja  in  uničuje  posvetno .  Zato  je  v  preteklosti  več  večnosti  kot  v  sedanjosti .  Dobro  razumljena  vrednost  zgodovine  je  podobna  vrednosti  spomina  pri  Proustu .  Preteklost  nam  torej  predstavlja  nekaj ,  kar  je  hkrati  resnično  in  boljše  od  nas  in  kar  nas  lahko  povleče  navzgor ,  tega  pa  prihodnost  nikoli  ne  dela . 

Krog  je  simbol  lepe  monotonije ,  nihanje  pa  grozne  monotonije .

Brez  spodbude  je  delo  kot  nekakšna  smrt .  Delovati  tako ,  da  se  odrečemo  sadovom  delovanja . 

Simone  vstopi  v  licej  Fénelon ,  vendar  ji  zaradi  krhkega  zdravja  in  izčrpanosti  starši  omogočijo  posebne  učne  ure  na  domu .  Po  diplomskih  izpitih  ( bachot )  se  vpiše  v  višjo  stopnjo  liceja  Henrik  IV. ,  ki  je  namenjena  pripravi  za  sprejemne  izpite  na  École  Normale  Supérieure . 

socialni  optimizem 

realna  izkušnja  bede

drugi  stik  s  krščanstvom

V  tem  letu  nastajajo  številna  pacifistična  pisma  in  eseji .  V  pismu  Emmanuelu  Mounieru ,  uredniku  revije  Ésprit ,  govori  o  nujni  vpetosti  sindikalistične  ideje  v  izvirno  krščansko  moralo .

SOLESMES  –  ITALIJA  ( GIOTTO )  ( 1938 ) 

7.  junija  se  vkrca  za  Ameriko  po  dolgih  prepričevanjih  staršev ,  brata  in  prijateljev ;  jezna  nase ,  ker  zapušča  " trpečo  Evropo "  in  se  odpravlja  v  mir ,  kjer  po  svojem  mnenju  nima  kaj  iskati .  Poskuša  organizirati  prostovoljne  čete  " bolniških  sester  prve  linije " ,  ki  bi  šle  na  prve  bojne  črte  z  edino  nalogo ,  da  umirajočim  vojakom  olajšajo  odhod  ( in  najverjetneje  tudi  same  umrejo ) .  Seveda  ji  te  samomorilske  načrte  preprečijo ,  vendar  z  velikimi  težavami .

Simone  Pétrement  opozori ,  da  je  količina  tekstov ,  ki  jih  je  spisala  v  nekaj  mesecih  svojega  bivanja  v  Londonu  ( med  brutalnimi  glavoboli  in  počasnim  hiranjem ) ,  skorajda  nemogoča .  Morala  je  pisati  dan  in  noč ,  praktično  brez  spanca .  Intenzivno  nastajajo  teksti  religiozno - mističnih  vsebin ,  postavlja  zadnje  nianse  pri  artikulaciji  celotnega  univerzuma  skozi  optiko ,  ki  bo  prej  ali  slej  znana  kot  " weilovska " .

ODTUJEVANJE  PO  MARKSU  poteka  na  ravni  proizvodnih  odnosov ,  organizacije  dela  in  izkupička .  Na  ravni  imetja ,  skratka .  Odtujevanje  po  Simone  Weil  pa  poteka  na  ravni  biti ,  pojmovani  v  njenem  celostnem ,  bogočloveškem  zapopadku .  Pri  tem  ji  je  bila  v  pomoč  Bergsonova  analiza ,  po  kateri  je  tolikanj  proslavljeni  homo  faber  redukcija ,  poenostavitev  človeškega  tipa  homo  sapiens ,  ki  pa  je  že  sam  iluzija ,  saj  je  njegova  vednost  vezana  na  enostransko  pojmovani  in  uporabljeni  prostor  in  čas .  Tako  torej ,  ali  naj  bo  tudi  fabrika  zgolj  prispodoba ?  Imaginacija ,  pred  katero  je  Simone  tako  vztrajno  bežala ,  naj  bi  se  ponovila  tudi  tu ,  v  tako  surovo  elementarnem  procesu ,  ki  se  zdi  resničnost  sama ?  Kaj  je  resnično ,  kjer  je  kriterij  za  resničnost ?  –  In  znova  pride  odgovor ,  star  kot  človeštvo :  Bolečina .  Zaostrena  s  spoznanjem ,  z  nemočjo  življenja  in  druženja .  In  iz  tega  bega  v  antitezo  se  pričenja  v  njeni  samotni  duši  poglabljati  nekaj ,  kar  se  pri  Simone  imenuje  vertikala .  Zareza  v  duši  se  kot  pod  žebljem ,  po  katerem  udriha  kladivo  celotne  peze  človeštva ,  v  njej  boleče  razriva  za  prihod  bruna ,  ki  jo  bo  prebodlo .  Zaenkrat  je  podobno  vzvodu  tehtnice ,  po  kateri  se  izmirjajo  nasprotja ,  vse  bolj  pa  postaja ,  kot  ugotavlja  Simone  sprva  z  grozo ,  nato  z  veseljem  in  končno  s  poslušnostjo  –  bruno  Kristusovega  križa .
