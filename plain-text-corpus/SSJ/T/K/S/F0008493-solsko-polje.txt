 
Recenzenta :  dr.  Darko  Štrajn ,  dr.  Slavko  Gaber 

Za  izdajatelja :  dr.  Saša  Glažar ,  prodekan

Vsi  konceptualni  spori  o  vzgoji  in  vse  neprijetnosti ,  ki  jih  imajo  sodobne  demokratične  družbe  z  njo ,  izhajajo  iz  tega ,  da  mora  obstajati  med  človekovo  naravo ,  na - rojenostjo ,  in  njegovo  stopnjo  civiliziranosti  oziroma  kulture  neko  nujno  posredovanje .  Minljive  generacije  » večnega «  človeškega  rodu  morajo  znova  in  znova  stopati  iz  narave  v  kulturo ;  palete  možnosti ,  dane  z  njihovimi  rojstvi ,  doživljajo  nenehno  nove  in  drugačne  aktualizacije ,  ki  jih  zgodovinski  spomin  zapisuje  s  tako  vestnostjo ,  da  vsako  novo  konceptualizacijo  še  bolj  bremenijo .  Otroku  tega  posredovanja  ne  omogočajo  zgolj  odrasli ,  starši ,  ker  niso  zgolj  roditelji ,  ampak  so  tudi  državljani .  Zrasti  v  odraslega  državljana  je  čedalje  težje ,  posredovanje  pri  tem  pa  vse  bolj  zapleteno .

Morda  največji  problem  moderne  javne  šole  je  zato  problem  moderne  politične  demokracije .

Izrazi  kot  so  prosveta ,  prosvetni  delavec  Spominjamo  se ,  da  se  je  na  začetku  devetdesetih  let  Prosvetni  delavec  preimenoval  v  Šolske  razglede .  ipd.  zvenijo  v  našem  jeziku  postopoma  vse  bolj  arhaično  ali  pa  spominjajo  le  še  na  najbolj  zanesena  leta  nekdanjega  povojnega  naskoka  na  nebo .  SSKJ  definira  prosveto  1.  kot  poučitev ,  izobrazbo  koga ,  da  bi  mislil ,  delal  brez  predsodkov ,  razumno ,  in  2.  kot  dejavnost ,  ki  se  ukvarja  z  vzgojo ,  izobraževanjem ;  na  drugem  mestu  pa  npr.  pedagoga  1.  kot  tistega ,  ki  se  poklicno  ukvarja  z  vzgojo  in  izobraževanjem  ( in  navaja :  biti  pedagog  po  stroki  /  glasbeni ,  likovni  pedagog )  ter  2.  kot  strokovnjaka  za  pedagogiko .  » Prosveta «  vse  bolj  postaja  » vzgoja  in  izobraževanje « .

K  ideji  pedagoške  fakultete

Univerza  je  bila  Kantu  enotnost  zgornjih  in  spodnje  fakultete ;  enotnost  nastajanja  ter  posredovanja  znanja ,  enotnost  ( samo ) spraševanja ,  dvoma  in  iskanja  ter  navajanja  na  pot  k  znanju ,  na  njegovo  trdnost  in  konsekventnost .  Z  nekaj  pretiravanja  bi  lahko  rekli ,  da  je  pedagoška  fakulteta  v  svoji  disciplinarni  kompleksnosti  » pomanjšana  univerza « .  Čeprav  morda  nekoliko  asimetrična ,  bi  si  morala  zato  prizadevati ,  da  je  zgornja  in  spodnja  obenem .

R. S.  Peters

Edukacijske  vede  se  spoprijemajo  z  vprašanji ,  kot  so  npr.  kaznovanje  otrok ,  diferenciacija ,  integrirani  kurikulum  ipd. ,  in  teh  vprašanj  ni  mogoče  obravnavati  » le  z  zanašanjem  na  en  sam  način  mišljenja « .  Peters  v  razvoju  edukacijskih  ved  razlikuje  tri  faze ,  začetno  med  njimi  pa  imenuje  kar  neizdiferencirani  nesmisel :  » Precej  nejasno  vrsto  učenosti ,  podprto  z  določeno  količino  podrobnejših  informa - cij  iz  psihologije  in  zgodovine  edukacije ,  so  ponujali  kot  odgovore  na  ta  zapletena  vprašanja . «  Drugo  fazo  postavlja  na  začetek  šestdesetih  let ,  ko  sta  k  obravnavi  teh  problemov  začeli  prispevati  filozofija  in  sociologija  » v  svojem  čisto  profesional - nem  pomenu « .  Diferencirano  obravnavanje  edukacijskih  problemov  se  je  tedaj  sicer  začelo  razvijati  bolj  eksplicitno  in  bolj  predvidljivo ,  » toda  na  račun  edukacijskih  ved .  Njihovi  predstavniki  so  postajali  vse  bolj  nesposobni  za  medsebojne  pogovore .  Dejanski  rezultat  je  bil ,  da  so  vprašanja ,  kot  npr.  Ali  naj  kaznujemo  otroke ?  ostala  neodgovorjena ,  kajti  strokovnjaki  za  filozofijo  kazno - vanja  so  bili  institucionalno  ali  intelektualno  ločeni  od  tistih ,  ki  so  se  ukvarjali  s  psihološkimi  ali  sociološkimi  vidiki  tega  problema . «  Zato  pa  so  bili  v  naslednji ,  tretji  fazi ,  s  katero  se  Peters  očitno  močno  identificira ,  storjeni  » poskusi ,  da  bi  ljudi  z  različnih  disciplinarnih  področij  postavili  v  zvezo  s  praktičnimi  problemi  ter  jih  usposobili  misliti  te  probleme  na  več  kot  en  sam  specializiran  način . «  ( Peters ,  1977 ,  str.  183 - 184 ) .

Ali  se  torej  tako  izoblikovane  edukacijske  vede  prilegajo  ciljem  univerze ,  t. j.  nepristranskemu  raziskovanju ,  praktičnim  potrebam  skupnosti ,  svobodni  ( samo ) vzgoji  posameznikov ?  Petersov  odgovor  je :  vsekakor !  Edukacijski  proble - mi  so  po  svoji  naravi  praktični ,  prav  tako  kot  npr.  politični  problemi ,  ki  so  že  dolgo  nedvomljivo  priznani ,  integralni  del  univerzitetnega  študija ,  usmerjenega  tako  k  specifičnim  akademskim  poklicem  kot  k  svobodni  vzgoji ,  prav  tako  pa  so  nedvomljivo  priznani  objekt  nepristranskega  raziskovanja .  Problem  edukacijskih  študij  ni  v  tem ,  da  bi  potrebovale  premalo  teoretičnega  uma  ( ob  tem  Peters  opravi  ironično  analizo  v  primerjavi  s  kozmetiko ) ,  pač  pa  v  tem ,  da  ga  zahtevajo  zelo  veliko .  Teoretična  podpora ,  ki  jo  zahtevajo ,  pa  je  bila  razvita  prav  v  drugih  disciplinah  na  univerzi .  V  obdobju  vse  večjega  pritoževanja  nad  fragmentizacijo  znanja  in  zahtevami  po  iskanju  integracij  med  različnimi  študijskimi  področji  so  lahko  edukacijske  vede  po  Petersovem  mnenju  na  univerzi  le  priporočljive  in  toplo  sprejete .

Naj  posebej  opozorim ,  da  s  tem  ne  mislim  predvsem  organizacijske ,  pač  pa  epistemološko  razsežnost  pojma  fakulteta .  Ob  posameznih  vprašanjih  je  slednja  sploh  bolj  pomembna  in  v  teh  primerih  je  treba  izraz  pedagoška  fakulteta  razumeti  prav  kot  epistemološko  naravnanost ,  ki  jo  mora  vsebovati  vsaka  visokošolska  institucija ,  ki  izobražuje  učitelje .

Želja  po  prostosti  kot  osamosvojitvi  se  prvenstveno  povezuje  z  našim  socialnim  in  kulturnim  okoljem  ter  konflikti  v  njem .  Pri  nekaterih  avtorjih  denimo  pri  Rousseauju  je  videti ,  kakor  da  je  rešitev  pred  takšnimi  sponami  in  vezmi  lahko  le  prvobitna  narava .  Toda  želja  po  prostosti  je  predvsem  reakcija  na  determiniranost  in  je  zatorej  lahko  tudi  reakcija  na  determiniranost ,  ki  izhaja  iz  naravnega  okolja .  Narava  nas  je  ljudi ,  kakršni  smo  kot  naravna  bitja  postavila  na  tla ,  na  trdna  kopna  tla .  Voda ,  še  zlasti  njene  globine ,  prav  tako  pa  tudi  zrak ,  so  za  nas  kot  naravna  bitja  sovražno  okolje .  Pa  vendar  se  lahko  spuščamo  skozi  te  globine ,  z  akvalungami  ali  s  padali  in  prav  pri  tem  pogosto  uživamo  najbolj  popolne  občutke  svobode .  Še  en  paradoks ?

Če  otrok ,  gojenec  sam  zapade  tej  predstavi ,  še  ni  tako  hudo ;  nekdo  poleg  njega  je ,  ki  mu  mora  pri  tem  pomagati .  Hudo  pa  je ,  kadar  odrasli  starši ,  vzgojitelji ,  trenerji  ali  kdorkoli  že  zapademo  temu  prevračanju  sredstev  in  ciljev .  Prav  ambicije  teh  odraslih  v  zvezi  z  gibalno  vzgojo  otrok  ( pa  sploh  ne  samo  v  zvezi  s  to  razsežnostjo  vzgoje ! )  so  tista  točka  vzgoje ,  ki  v  današnjih  kulturah  odpira  vse  več  in  vse  bolj  neprijetnih  moralnih  dilem .  V  navado  je  prišlo ,  da  se  jim  izogibamo  s  tem ,  da  insceniramo  neskončne  razprave  o  » preobremenjenosti «  in  » storilnosti « ,  to  pa  pogosto  spremlja  še  prepričanje ,  da  lahko  moralne  razsežnosti  prav  tako  obvladamo  z  » vajo « ,  če  le  sežemo  čez  liberalne  predsodke  in  jo  predpišemo . 

Ni  dvoma ,  da  svoboda  gibanja  ni  le  dopuščanje  gibanja  v  prostoru  brez  determinant .  Povezana  je  s  spoznavanjem  determinant  okolja ,  z  učenjem .  Na  praviloma  trdi  determinizem  okolja  odgovarjamo  z  znanjem ,  s  sposobnostmi  in  veščinami ,  ki  si  jih  lahko  pridobimo  v  človeški  kulturi  in  brez  katerih  smo  lahko  v  danih  okoliščinah  izgubljeni ,  ki  pa  neposredno  še  vedno  niso  cilj ,  ampak  le  sredstvo .  Toda  prepomembno  sredstvo  za  odkrivanje  sebe  kot  subjekta ,  ki  si  je  zmožen  postavljati  ( realne ,  čeprav  lahko  tudi  na  robu  uresničljivosti )  cilje ,  se  odločati ,  prevzemati  odgovornost  in  prepoznavati  smisel .  To  odkrivanje  je  tudi  pogoj  za  odkrivanje  svobode  gibanja . 

V  primerjavi  z  nekdanjo  zakonodajo  je  uveljavitev  Zakona  o  visokem  šolstvu  januarja  1994  prinesla  precej  novih  rešitev ,  ki  so  temeljile  na  mnogih  prejšnjih  razpravah ,  mnoge  pa  je  šele  spodbudila .  Pobudo  za  novi  zakon ,  ki  naj  bi  na  temelju  sodobnih  načel  urejal  samo  visoko  šolstvo  ( pred  tem  je  tudi  tega  namreč  urejal  Zakon  o  usmerjenem  izobraževanju ) ,  je  že  leta  1988  dala  Univerza  v  Ljubljani .  Tedanja  slovenska  Skupščina  jo  je  sprejela  in  ponudila  univerzama ,  da  sami  pripravita  podlage .  Usklajevalno  delo  se  je  zavleklo  vse  v  leto  1992 .  Razprave ,  ki  jih  je  spodbudilo  pripravljanje  zakonskega  predloga  ( november  1992 )  in  nato  sprejem  zakona  ( december  1993 ) ,  so  med  drugim  znova  odprle  tudi  vpra - šanje  ustavno  zagotovljene  avtonomije  univerz .  Ustava  Republike  Slovenije  v  58.  členu  pravi ,  da  so  » državne  univerze  in  državne  visoke  šole  avtonomne «  in  da  » način  njihovega  financiranja  določa  zakon « .  V  dokaj  zahtevni  dikciji  povezane  kategorije  ( » državna «  univerza  avtonomija  financiranje )  so  kmalu  po  sprejetju  zakona  spodbudile  kar  nekaj  nasprotujočih  si  pobud  za  ustavno  presojo ,  in  prav  ob  teh  vprašanjih  je  mogoče  dobro  zasledovati  tudi  siceršnje  novejše  razprave  o  tej  temi .

Na  stopnjevanje  polemičnih  tonov  je  znatno  prispevalo  vpletanje  tedanjih  vodstev  univerz  v  » visoko «  politiko .  Na  začetku  leta  1997 ,  med  oblikovanjem  nove  vladne  koalicije  in  torej  » delitve  resorjev «  med  koalicijske  partnerje ,  je  bila  na  eni  izmed  tedanjih ,  v  Mariboru  potekajočih  rektorskih  konferenc  poudarjena  zahteva  po  prenosu  pristojnosti  za  področje  visokega  šolstva  iz  Ministrstva  za  šolstvo  in  šport  v  Ministrstvo  za  znanost  in  tehnologijo .  Po  oblikovanju  novega  vladnega  kabineta ,  v  katerem  pa  je  razdelitev  resorjev  ostala  podobna  tisti ,  ki  je  vsaj  zadnjih  deset  let  značilna  za  daleč  največji  del  Evrope ,

Sodobni  nacionalni  sistemi  visokošolskega  izobraževanja  zato  vsi  po  vrsti  artikulirajo  razmerja  med  institucijami  in  okoljem .  Enoten  sistem  visokega  šolstva  je  pogoj  za  uresničevanje  pravice  do  visokošolskega  izobraževanja  ter  poleg  tega  vsaj  v  javni  sferi  svobode  raziskovanja ,  poučevanja  in  študija .  V  različnih  nacionalnih  zakonodajah  vedno  znova  srečamo  enotno  opredelitev  ključnih  ele - mentov  sistema :  ustanovitev  in  delovanje  javnih  oziroma  zasebnih  visokošolskih  institucij ,  njihovo  upravljanje ,  določitev  javno  veljavnih  študijskih  programov  in  diplom ,  ki  jih  podeljujejo ,  pa  tudi  drugih  javnih  pooblastil  ( npr.  priznavanje  v  tujini  pridobljenih  diplom ) ,  financiranje  in  nadzor  nad  javnimi  sredstvi ,  nadzor  in  zagotavljanje  kakovosti ,  razmerje  med  visokimi  šolami  in  možnosti  prehodov  med  njimi ,  enakovrednost  diplom  različnih  institucij  ipd.  Da  je  slovenska  zakonodaja  po  tej  strukturi  povsem  primerljiva  z  zakonodajo  evropskih  držav ,  se  je  pokazalo  tudi  ob  njenem  primerjanju  s  pravnimi  predpisi  EU :  na  tem  področju  ni  bilo  odprtih  vprašanj  in  to  poglavje  je  bilo  zaprto  že  čisto  na  začetku  pogajanj .

Med  še  posebej  zanimivimi  določbami  nacionalnih  zakonodaj  so  tiste  o  delovanju  najvišjih  teles  univerz  in  visokih  šol ,  npr.  izvolitve  senata  ter  rektorja .  Tudi  ta  vprašanja  različne  nacionalne  zakonodaje  obravnavajo  različno .  Rektorja  ponekod  volijo  profesorji ,  asistenti  in  študenti  neposredno ,  drugod  univerzitetni  senati  posredno .  Tudi  tam ,  kjer  ga  volijo  senati ,  pa  so  v  njih  praviloma  zastopani  tudi  mlajši  visokošolski  učitelji ,  asistenti  in  študenti  ter  ne  samo  redni  profesorji .  V  tem  pogledu  smo  imeli  v  Sloveniji  v  drugi  polovici  devetdesetih  let  res  enega  najbolj  zaprtih  sistemov .  Dovolj  bo ,  če  citiramo  rektorja  Univerze  v  Ljubljani ,  prof.  dr.  Jožeta  Mencingerja ,  ki  je  ob  sprejemanju  novele  Zakona  o  visokem  šolstvu  zapisal :  » Univerza  v  Ljubljani  s  senatom ,  ki  ga  sestavljajo  le  redni  profesorji ,  ki  jih  volijo  senati  članic ,  sodi  vsaj  formalno  med  najbolj  avtonomne ,  pa  tudi  najbolj  konzervativne  univerze  na  svetu . «  ( Mencinger ,  1999 ) .  Poglejmo  torej ,  kakšne  so  zakonodajne  rešitve  v  nekaterih  evropskih  državah  na  tem  področju .

Moč  znanja  je  » notranja «  moč  univerze  kot  ustanove  z  racionalnim  temeljem ,  kot  ustanove  na  izvoru  znanosti  in  znanja .  Govorimo  pa  tudi  o  razmerju  zunanje  moči  in  univerze ,  znanosti ,  znanja .  Tako  se  z  ene  strani  posebej  pogosto  omenja  razmerje  univerze  in  političnih  ustanov ,  z  druge  pa  tudi  razmerja  z  ustanovami  civilne  družbe  in  vse  bolj  s  sfero  ekonomije .  Tu  se  praviloma  začenjajo  vse  razprave  o  avtonomiji  univerze  in  o  nujnosti ,  da  se  zunanje  moči  v  razmerju  do  moči  znanja  omejijo .  Avtonomija  univerze  je  njena  moč  v  razmerju  do  njej  vnanjih  moči . 

pač  pa  je  postala  materialna  in  pragmatična .  Če  nam  je  prav  ali  ne .  In  če  na  ta  izziv  znamo  odgovoriti  ali  ne .

Toda  ta  epizoda  ni  namenjena  podpiranju  pri  nas  dokaj  rezistentnega  stališča ,  da  se  nobena  juha  ne  poje  tako  vroča ,  kot  se  skuha .  Nasprotno ;  tendence ,  ki  jih  izraža  Bolonjska  deklaracija ,  so  tu  in  zelo  nevarno  bi  jih  bilo  ignorirati  ali  kakorkoli  že  preslišati .  Najmanj  tako  nevarno  bi  bilo  takšno  početje ,  kot  verjeti ,  da  se  vsak  novi  izziv  in  vsako  novo  zaznano  neravnotežje  v  edukacijskem  sistemu  da  razrešiti  s  sredstvi  in  paradigmami ,  ki  smo  jih  navajeni  in  jih  imamo  pač  pri  roki .  To  lahko  še  posebej  dobro  vidimo  po  reakcijah ,  ki  smo  jim  v  našem  okolju  priča  v  razmerju  do  konceptov  iz  Bolonjske  deklaracije  ali  pa  Memoranduma  o  vseživ - ljenjskem  izobraževanju .  Ob  neizprosnem  dejstvu ,  da  je  tako  formalno  kot  dejansko  trajanje  študija  pri  nas  predolgo ,  je  bilo  tudi  ob  razpravah  o  t. i.  » bolonjski «  formuli  3 + 2  o  trajanju  študijskih  programov  ( Bachelor  Master )  včasih  zaznati  pričakovanje ,  da  pa  je  to  lahko  tudi  pot ,  kako  končno  vendarle  podaljšati  študij  s  štirih  na  pet  let . . .  Skrivnost  vseživljenskega  visokošolskega  izobraževanja  se  v  takšnih  razmerah  žal  lahko  razkrije  le  v  » večnem  študentu « .

Ob  tem  se  tudi  razmerja  med  državo  in  univerzo  precej  spreminjajo .  Tradicionalna  razmerja  so  temeljila  predvsem  na  političnih  in  ekonomskih  okoliščinah ,  te  pa  so  se  zdaj  radikalno  spremenile .  Sedanja  vpisna  gibanja  postavljajo  z  ene  strani  omejitve  pri  razpoložljivih  javnih  sredstvih ,  z  druge  strani  pa  se  ob  množičnem  terciarnem  izobraževanju  na  nov  način  zaostrujejo  vprašanja  kakovosti ,  nacionalne  in  mednarodne  primerljivosti  ipd.  Previdno  lotevanje  urejanja  problematike  skupnih  akreditacij ,  priznavanja  diplom  in  študijskih  obdobij ,  rangiranja  univerz  ipd. ,  kot  je  opazno  v  mednarodnem  prostoru ,  nakazuje ,  kako  zahtevna  vprašanja  se  kopičijo  v  tem  horizontu .

Filozofi  smo  prepričani ,  da  je  filozofija  vgrajena  v  temelje  vsake  vede ;  trdno  sem  prepričan ,  da  se  ne  motimo .  Filozofija  misli  svet  in  zato  o  njej  ne  govorimo  nerazčlenjeno ,  ampak  govorimo  o  filozofiji  narave ,  o  filozofiji  človeka ,  znanosti ,  zgodovine ,  umetnosti  itd.  Filozofija  mi  torej  ni  le  pomočnica  pri  pedagoškem  delu ,  na  nek  način  za  širši  okus  verjetno  abstrakten  je  kar  mišljenje  pedagoškega  dela .  V  svetu ,  še  zlasti  v  angleško  govorečem ,  je  znana  in  priznana  filozofija  edukacije ,  ki  se  razteza  od  teorije  vednosti  preko  etike  do  raziskovanja  » temeljev «  pedagoškega  ravnanja ,  socialnofilozofskih  in  kulturoloških  razsežnosti  procesa  edukacije  itd.  Te  razprave  postopoma  dobivajo  » domovinsko  pravico «  tudi  v  Sloveniji  in  v  povezavi  z  drugimi  edukacijskimi  vedami  prispevajo  k  reševanju  dilem  in  oblikovanju  konceptov  na  tem  področju .

literatura 

[ Buchberger ,  F. ,  Campos ,  B. P. ,  Kallos ,  D. ,  Stephenson ,  J.  ( ur . ) ]  ( 2001 ) ,  Zelena  knjiga  o  izobraževanju  učiteljev  v  Evropi .  Ljubljana :  Ministrstvo  za  šolstvo ,  znanost  in  šport .

Furet ,  F. ,  Ozouf ,  J.  ( 1990 ) .  » Šola ,  stari  režim  in  revolucija « .  V :  Baskar ,  B.  ( ur . ) .  Šolarjevo  ogledalo .  Ljubljana :  DZS ,  str.  79 - 135 .

Habermas ,  J.  ( 1987b ) .  » S  puščico  v  srce  sedanjosti « .  Vestnik  ZRC  SAZU ,  7 ,  št.  1 ,  str.  57 - 60 .

Key  Data  on  Education  in  the  European  Union  1997  ( 1997 ) .  Luxembourg :  Office  for  Official  Publications  of  the  European  Communities .

Miller ,  S. ,  and  Taylor ,  Ph .  ( 1993 ) .  The  Teacher  Education  Curricula  in  the  Member  States  of  the  European  Community .  Brussels :  ATEE  Cahiers .

Carlyle ,  Th.  14

Derrida ,  J.  109 - 110 ,  115 ,  118

Nietzsche ,  F.  24 * ,  65 ,  140 *

Sokrat  41 ,  71 ,  112
