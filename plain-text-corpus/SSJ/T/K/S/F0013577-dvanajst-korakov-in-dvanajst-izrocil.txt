 
Javnostni  odnosi  so  za  A. A.  pomembni .  Dobri  javnostni  odnosi  rešujejo  življenja .  Publiciteto  iščemo  za  načela  A. A. ,  ne  pa  za  člane  in  članice .  Tisk  sodeluje .  Temeljni  kamen  naše  javnostne  politike  je  osebna  anonimnost  v  javnosti .  Enajsto  izročilo  nas  nenehno  opominja ,  da  osebne  ambicije  ne  sodijo  v  A. A.  Vsak  član  je  dejavni  varuh  našega  Občestva .

Anonimni  alkoholiki  so  nastali  leta  1935  v  Akronu  v  Ohiu  kot  nasledek  srečanja  med  znanim  kirurgom  in  newyorškim  borznim  posrednikom .  Bila  sta ,  kar  se  tiče  alkoholizma ,  huda  primera  –  bilo  pa  jima  je  tudi  namenjeno ,  da  postaneta  soustanovnika  Občestva  A. A. .

Večina  novincev  v  A. A.  se  v  hipu ,  ko  preberejo  Drugi  korak ,  znajde  pred  včasih  prav  resno  dilemo .  Kako  pogosto  jih  slišimo ,  ko  vzkliknejo :  ‘ Hej ,  kaj  pa  nam  počnete ?  Prepričali  ste  nas ,  da  smo  alkoholiki  in  da  ne  obvladujemo  svojega  življenja .  Ponižali  ste  nas  v  status  totalne  nebogljenosti ,  zdaj  pa  oznanjate ,  da  nas  lahko  naše  obsedenosti  reši  samo  Sila ,  ki  nas  presega .  Nekateri  nočemo  verovati  v  Boga ,  drugi  ne  moremo ,  spet  tisti ,  ki  sicer  verjamejo ,  da  Bog  obstaja ,  pa  ne  premorejo  prav  nobene  vere  v  to ,  da  se  Mu  bodo  zdeli  vredni  tega  čudeža .  Spravili  ste  nas  na  škripec ,  že  res  –  zdaj  nas  pa  še  vzdignite ! ’

Pred  obličjem  A. A.  se  je  izkazala  zmotnost  našega  kljubovanja .  Niti  enkrat  nismo  vprašali ,  kakšna  je  božja  volja ,  ki  se  nas  tiče ;  namesto  tega  smo  Mu  dopovedovali ,  kakšna  naj  bo .  Sprevideli  smo  tudi ,  da  človek  ne  more  obenem  verovati  v  Boga  in  mu  zoprvati .  Vera  pomeni  zaupanje ,  ne  pa  zavračanja .  V  A. A.  smo  uzrli  sadove  te  vere :  može  in  žene ,  ki  jim  je  bilo  prizaneseno  s  končno  alkoholno  katastrofo .  Videli  smo  jih ,  kako  se  kosajo  z  drugimi  mukami  in  preizkušnjami  in  se  vzdigujejo  nadnje .  Videli  smo  jih ,  kako  se  mirno  prijaznijo  z  nemogočimi  položaji ,  ne  da  bi  se  zatekali  bodisi  k  begu  bodisi  k  očitanju .  To  ni  bila  samo  vera ;  bila  je  vera ,  ki  je  delovala  v  vsakih  okoliščinah .  Kmalu  smo  vedeli ,  da  smo  pripravljeni  plačati  vsakršno  ceno ,  ki  bi  jo  bilo  treba  plačati  z  lastno  ponižnostjo . '

‘ Sklenili  smo ,  da  bomo  svojo  voljo  in  svoja  življenja  izročili  skrbi  Boga ,  kakor  ga  razumemo . '

Pri  Četrtem  koraku  gre  za  naše  zavzeto  in  vestno  prizadevanje ,  da  bi  odkrili ,  kakšne  so  tovrstne  cokle  pri  vsakem  izmed  nas  posebej .  Želimo  odkriti ,  kako ,  kdaj  in  kje  so  nas  naše  naravne  zahteve  pokvečile .  Želimo  se  jasno  spogledati  z  nesrečo ,  ki  jo  je  to  prizadejalo  drugim  in  nam .  Ko  bomo  spoznali  svoje  čustvene  pohabe ,  jih  bomo  lahko  začeli  zdraviti .  Če  si  ne  bomo  prizadevali  z  vso  voljo  vztrajnostjo ,  potem  nas  čaka  kaj  malo  treznosti  in  zadovoljstva .  Brez  temeljite  in  neustrašne  moralne  samoinventure ,  tako  spoznava  večina  med  nami ,  nam  je  vera ,  ki  v  resnici  deluje  v  vsakodnevnem  življenju ,  še  zmeraj  nedosegljiva .

Zdaj  pa  si  preudarimo ,  ali  je  potrebno  izgotoviti  seznam  najbolj  kričečih  osebnih  hib ,  ki  si  jih  vsi  delimo  v  večji  ali  manjši  meri .  Za  versko  vzgojene  bi  takšen  seznam  vseboval  resne  kršitve  nravstvenih  načel .  Nekateri  drugi  bodo  v  seznamu  videli  karakterne  hibe .  Spet  tretji  mu  bodo  rekli  ‘ indeks  neprilagojenosti ’ .  In  četrti  se  bodo  jezili ,  če  bo  govor  o  nemoralnosti ,  kaj  šele  o  grehu .  Ampak  vsi ,  ki  znajo  vsaj  misliti ,  se  bodo  strinjali  v  nečem :  da  je  z  alkoholiki  marsikaj  narobe  in  da  bo  treba  glede  tega  marsikaj  tudi  storiti ,  če  naj  se  nadejamo  treznosti ,  napredka  in  kakršnekoli  zaresne  zmožnosti  za  življenje .

Ker  je  Četrti  korak  komaj  začetek  trajne  prakse ,  ne  bo  odveč  nasvet ,  naj  si  najprej  pogleda  tiste  osebne  hibe ,  ki  dejansko  delajo  zgago  in  ki  so  dokaj  očitne .  Po  svojih  merilih  o  tem ,  kaj  je  prav  in  kaj  narobe ,  naj  si  na  počez  pogleda  svoje  vedenje  na  področjih  spolnosti ,  varnosti  in  družabnosti .  Ozre  naj  se  nazaj  po  svojem  življenju ,  pa  si  bo  nemudoma  lahko  začel  zastavljati  vprašanja ,  kakršna  so  tale :

Priznavanje  lastnih  hib  pred  drugim  človekom  je  seveda  že  prav  pradavna  dejavnost .  Vsako  stoletje  nanovo  potrjuje  njeno  vrednost ,  značilna  pa  je  za  življenje  vseh  spiritualno  orientiranih  in  zares  vernih  ljudi .  A  dandanes  vera  nikakor  ni  edina  zagovornica  tega  rešilnega  načela .  Psihiatri  in  psihologi  poudarjajo  globoko  potrebo  vseh  človeških  bitij  po  uporabnem  umevanju  in  poznanju  svojih  osebnostnih  napak  in  po  tem ,  da  bi  se  o  njih  pogovorili  z  uvidevno  in  zaupanja  vredno  osebo .  Kar  se  tiče  alkoholikov ,  pa  v  A. A.  menimo ,  da  je  reč  še  bolj  pereča .  Večina  članov  vam  bo  zatrdila ,  da  brez  neustrašnega  priznanja  naših  napak  drugemu  človeku  ne  moremo  ostati  trezni .  Samoumevno  se  zdi ,  da  božja  Milost  ne  bo  šla  izganjat  naših  uničevalskih  obsedenosti ,  dokler  ne  bomo  voljni  rešiti  tega .

Večina  naših  drugih  tegob  pa  vendarle  ne  sodi  v  to  kategorijo .  Vsak  normalen  človek  si ,  na  primer ,  želi  jesti ,  imeti  potomstvo ,  nekaj  pomeniti  v  družbi  sebi  enakih .  In  želi  si  tudi  ustrezne  varnosti ,  ko  si  prizadeva ,  da  bi  to  vse  to  dosegel .  Saj  ga  je  takšnega  ustvaril  Bog .  Človeka  ni  zasnoval  zato ,  da  bi  se  ta  ugonabljal  z  alkoholom ,  ampak  mu  je  dal  nagone ,  ki  naj  bi  mu  pomagali  preživeti .

Sedmi  korak

‘ Neposredno  smo  se  takšnim  ljudem  oddolžili ,  kjer  je  bilo  le  mogoče ,  razen  kjer  bi  bili  s  tem  škodovali  njim  ali  drugim . '

‘ Z  molitvijo  in  meditacijo  smo  si  prizadevali  izboljšati  svoj  zavestni  stik  z  Bogom ,  kakor  Ga  pojmujemo ,  molili  pa  smo  zgolj  za  spoznanje  Njegove  volje ,  ki  se  nas  tiče .  in  za  moč ,  da  jo  izvršujemo . ' 

To  je  mogoče  storiti ,  vendar  ima  svoja  tveganja .  Videli  smo  aajevce ,  ki  so  z  veliko  resnobo  in  vero  prosili  Boga  za  nedvoumno  vodstvo  pri  vseh  mogočih  rečeh ,  od  uničujoče  družinske  ali  finančne  krize  pa  do  odprave  manjše  osebne  hibe ,  na  primer  zamudarstva .  Prav  pogosto  pa  misli ,  ki  si  o  njih  mislimo ,  da  prihajajo  od  Boga ,  v  resnici  sploh  niso  odgovori .  Izkaže  se ,  da  gre  za  dobronamerne  nezavedne  racionalizacije .  Aajevec  ali  kdorkoli  že ,  ki  skuša  upravljati  svoje  življenje  s  tovrstnimi  molitvami ,  s  tem  samopostrežnim  načinom  dobave  odgovorov  od  Boga ,  je  še  posebej  težaven  primer .  Vsakomur ,  ki  bi  podvomil  o  njegovih  dejanjih  ali  jih  pokritiziral ,  bo  nemudoma  zatrdil ,  da  se  po  vodstvo  v  vseh  zadevah ,  tako  velikih  kot  majhnih ,  zateka  k  molitvi .  Prav  lahko  pa  pri  tem  pozabi  na  možnost ,  da  se  to  tako  imenovano  vodstvo  pači  v  prizmi  njegovih  želja  in  splošne  človeške  težnje  po  upravičevanju .  Z  najboljšimi  nameni  bo  vsiljeval  svojo  voljo  v  vseh  mogočih  situacijah  in  težavah ,  obenem  pa  užival  udobje  gotovosti ,  češ  da  ravna  po  neposrednih  božjih  navodilih .  Spričo  te  iluzije  utegne  seveda  povzročiti  veliko  opustošenje ,  ne  da  bi  bil  kaj  takega  sploh  nameraval .

In  nadalje :  kako  bomo  kos  svojim  navideznim  ali  resničnim  bodisi  neuspehom  bodisi  uspehom ?  Ali  se  zdaj  že  znamo  bodisi  temu  bodisi  onemu  privaditi  brez  obupa  ali  prevzetnosti ?  Ali  bi  znali  s  pogumom  in  vedrino  sprejeti  revščino ,  bolezen ,  samoto  in  izgubo  ljubljene  osebe ?  Bi  se  lahko  ves  čas  veselili  zadovoljstev ,  ki  so  skromnejša ,  a  včasih  tudi  trajnejša  od  tistih  sijajnih  dosežkov ,  ki  so  nam  odrečeni ?

In  kaj  bi  se  dalo  reči  o  mnogih  članih ,  ki  iz  različnih  razlogov  ne  morejo  imeti  družinskega  življenja ?  Sprva  se  mnogi  izmed  njih  počutijo  sami ,  prizadeti  in  izločeni ,  ko  so  priče  tolikerne  družinske  sreče  okrog  sebe .  Ali  bi  jim  A. A. ,  če  ne  morejo  imeti  sreče  te  vrste ,  lahko  ponudi  zadovoljstvo  podobne  vrednosti  in  trajnosti ?  Pač  –  če  se  le  dovolj  sami  potrudijo ,  da  ga  poiščejo .  Ti  tako  imenovani  samotarji  nam ,  obdani  s  tolikerimi  prijatelji  iz  A. A. ,  zagotavljajo ,  da  se  ne  počutijo  več  sami .  V  družabništvu  z  drugimi  ženami  in  možmi  se  lahko  posvečajo  idejam ,  ljudem  in  konstruktivnim  projektom ,  kolikor  le  zmorejo .  Ker  nimajo  zakonskih  obveznosti ,  lahko  sodelujejo  pri  zadevah ,  ki  so  družinskim  možem  in  ženam  odrečene .  Vsak  dan  videvamo  te  člane ,  kako  čudovito  ustrežljivi  so  –  v  plačilo  pa  prejemajo  veliko  veselje .

Ne  le  da  je  ostal ,  ostal  je  tudi  trezen  –  mesec  za  mesecem .  Dalj  ko  je  bil  trezen ,  glasneje  je  govoril  –  proti  Bogu .  Za  skupino  je  bilo  to  takšno  trpljenje ,  da  ni  bilo  več  ne  duha  ne  sluha  o  bratovskem  sočutju .  ' Joj ,  kdaj  se  bo  že  enkrat  zapil ? '  tako  so  sikali  drug  drugemu .

Šesto  izročilo

Vse  to  sem  prav  lepo  slišal ,  medtem  ko  sem  se  pobožno  trudi ,  da  bi  spreobrnil  novinca ,  ki  je  sedel  poleg  mene .  Klobuk  je  pripotoval  do  mene  in  segel  sem  v  žep .  Medtem  ko  sem  še  naprej  obdelaval  svojo  stranko ,  sem  pobrskal  in  izvlekel  poldolarski  kovanec .  Ne  vem  zakaj ,  ampak  zdel  se  je  grozno  velik  denar .  Hitro  sem  ga  spustil  nazaj  in  zdaj  izbrskal  deset  centov .  Novec  je  brez  žvenka  padel  v  klobuk .  Klobuki  v  tistih  dneh  še  vedeli  niso ,  kaj  je  to  –  bankovec .

Kljub  tej  nedvomnosti  pa  je  vendarle  malo  tem ,  ki  bi  bile  v  Občestvu  povzročale  toliko  prerekanj  kot  plačano  delo .  Snažilke ,  ki  so  čistile  prostore ,  kuharice ,  ki  so  cvrle  hamburgerje ,  tajnice  v  pisarnah ,  avtorji ,  ki  so  pisali  knjige  –  vsi  ti  so  bili  deležni  ostrih  očitkov ,  češ  da ,  kakor  so  jezno  govorili  kritiki ,  ' služijo  na  rovaš  A. A. ' .  Kritiki  se  niso  menili  za  dejstvo ,  da  ta  opravila  niso  imela  zveze  z  Dvanajstim  korakom ,  ampak  so  te  naše  delavce  in  delavke ,  ki  so  pogostoma  opravljali  nehvaležna  dela ,  potem  ko  ni  hotel  poprijeti  nihče  drug ,  napadali ,  češ  da  se  udinjajo  za  denar .  Še  hujši  krik  so  zagnali ,  ko  so  začeli  člani  A. A.  odpirati  zavetišča  in  okrevališča  za  alkoholike ,  ko  so  se  nekateri  zaposlili  v  korporacijah  kot  kadrovski  delavci ,  zadolženi  za  probleme  alkoholizma  v  industriji ,  ko  so  nekateri  postali  bolničarji  v  bolnišničnih  oddelkih  za  alkoholike ,  še  drugi  pa  so  se  začeli  ukvarjati  z  alkoholno  pedagogijo .  V  vseh  teh  primerih  in  še  drugod  je  bilo  slišati ,  da  gre  za  prodajo  znanja  in  izkušenj  A. A.  in  da  so  potemtakem  tudi  vsi  ti  ljudje  plačanci .

Enajsto  izročilo

V  začetku  pa  se  anonimnost  ni  porajala  iz  zaupanja  –  bila  je  dete  naših  začetnih  bojazni .  Naše  prve  brezimne  skupinice  alkoholikov  so  bile  skrivne  druščine .  Novi  kandidati  so  nas  lahko  našli  zgolj  s  pomočjo  maloštevilnih  prijateljev ,  ki  smo  jim  zaupali .  Ob  najmanjšem  namigu ,  da  bi  šli  v  javnost ,  pa  četudi  le  s  svojim  delom ,  smo  se  zgrozili .  Čeprav  nismo  več  pili ,  se  nam  je  še  zmeraj  zdelo ,  da  se  moramo  skrivati  pred  nezaupanjem  in  prezirom  javnosti .

Hkrati  s  skupinami  A. A.  so  se  množili  tudi  problemi  glede  anonimnosti .  Navdušeni  nad  spektakularnim  okrevanjem  tega  ali  onega  brata  alkoholika  smo  včasih  razpravljali  o  tistih  intimnih  in  mučnih  plateh  njegovega  primera ,  ki  so  bile  namenjene  zgolj  ušesom  njegovega  botra .  Prizadeta  žrtev  je  tedaj  upravičeno  oznanila ,  da  smo  poteptali  njeno  zaupanje .  Kadar  so  tovrstne  zgodbe  zakrožile  zunaj  A. A. ,  je  to  hudo  omajalo  zaupanje  v  našo  obljubo  anonimnosti  in  velikokrat  odvrnilo  ljudi  od  nas .  Jasno  je  bilo ,  da  morata  ime  in  življenjska  zgodba  vsakega  člana  ostati  zaupna ,  če  želi  tako .  Tako  smo  dobili  prvo  lekcijo  iz  praktične  rabe  anonimnosti .
