 
Današnje  posplošeno  pojmovanje  Evrope  oz.  » evropskega «  se  zaradi  preteklega  pojmovanja  mnogokrat  navezuje  na  pojem  » Evropska  unija « .  23.  marca  2007  smo  državljani  Evropske  unije  praznovali  50.  obletnico  podpisa  Rimske  pogodbe .  Rimsko  pogodbo ,  s  katero  je  bila  ustanovljena  Evropska  gospodarska  skupnost  ( EGS ) ,  je  leta  1957  podpisalo  šest  ustanovnih  članic ,  ki  so  z  aktivnejšim  gospodarskim  povezovanjem  želele  preseči  konflikte  2.  svetovne  vojne .  Z  razvojem  sodelovanja  na  političnem ,  varnostnem ,  socialnem ,  kulturnem  in  drugih  področjih  je  EGS  hitro  presegla  svoje  okvire  in  se  razvila  v  še  vedno  nadgrajujočo  se  Evropsko  unijo ,  ki  združuje  že  27  držav .  Slovenija  je  postala  njena  članica  1.  maja  2004 .

Svet  Evropske  unije  je  osrednji  zakonodajni  organ  Evropske  unije ,  zato  ga  pogosto  označujejo  kot  najmogočnejši  organ  Skupnosti .  V  njem  se  sprejemajo  evropski  predpisi .  Pri  zakonskih  odločitvah  mora  Svet  EU  upoštevati  mnenje  Evropskega  parlamenta .  Njegovih  sej  se  udeležujejo  vladni  ministri  vseh  držav  članic ,  zato  ga  imenujejo  tudi  Svet  ministrov .  V  Svetu  so  zastopana  različna  mnenja  in  predlogi  držav  članic  Evropske  unije .  Na  podlagi  teh  predlogov  sprejema  Svet  kompromisne  ukrepe ,  ki  jih  pripravi  Evropska  komisija .  Skupni  ukrepi  obravnavajo  posebne  situacije ,  v  katerih  je  potrebno  ukrepanje  Evropske  unije  ( okoljske  spremembe ,  boj  proti  organiziranemu  kriminalu  . . . ) .  V  teh  ukrepih  so  določeni  njihovi  cilji ,  obseg  in  sredstva ,  ki  morajo  biti  dana  na  razpolago  Uniji ,  po  potrebi  pa  tudi  njihovo  trajanje  in  pogoji  za  njihovo  izvajanje .
