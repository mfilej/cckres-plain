 
Helena  Smrtnik  Vitulić

Recenzenta :  dr.  Marjanca  Pergar  Kuščer ,  doc. ,  dr.  Maja  Zupančič ,  red.  prof. 

Lektorica :  Marija  Milenković

DTP :  Igor  Cerar 

Narodna  in  univerzitetna  knjižnica ,  Ljubljana

4.3  Nevrokemične  snovi  in  čustveni  procesi  19

5.1  Ali  obstajajo  univerzalna  čustva ?  23

5.  Razvoj  nekaterih  temeljnih  čustev :  veselje ,  strah ,  jeza  in  žalost  61

Če  posameznik  oceni  dogajanje  kot  pomembno ,  se  torej  v  njem  aktivirajo  značilni  biološki  programi ,  ki  vključujejo  spremembe  v  visceralnih  in  motoričnih  funkcijah  ( Milivojević ,  1999 ) .  Oseba  te  telesne  spremembe  doživlja  kot  telesno  doživljanje  v  ožjem  pomenu  besede .  Pomen  teh  sprememb  je  v  tem ,  da  omogočajo  hitro  prehajanje  iz  enega  ( nižjega )  na  drugi  ( višji )  nivo  funkcioniranja ;  s  povečanjem  energije  pripravijo  organizem  na  morebitno  akcijo .

Dogodki  v  okolju  naj  bi  delovali  kot  sprožilci  univerzalnega  programa  čustvenega  izražanja ,  končni  izraz  pa  naj  bi  bil  odvisen  od  kulturno  določenih  norm  ( Kovačev ,  1993 ) .  Socialne  posledice  čustvenih  izrazov  naj  bi  povratno  vplivale  na  posameznikovo  osvajanje  pravil  za  njihovo  izražanje  in  jih  po  potrebi  spreminjale .

Izgubljena  oseba  ali  objekt ,  za  katerim  oseba  žaluje ,  je  za  osebo  vedno  pomemben  in  internaliziran  v  njegovi  psihični  strukturi .  Bolj  ko  je  bil  izgubljeni  objekt  za  posameznika  pomemben ,  večjo  izgubo  doživlja  in  intenzivnejše  je  njegovo  doživljanje  žalosti .

Nekateri  avtorji  so  tudi  pri  starejših  otrocih  želeli  ugotoviti ,  katera  čustva  prepoznavajo .  Udeleženci  so  posamezna  čustva  prepoznavali  na  fotografijah .  J.  Bretherton  in  Beeghly  ( 1982 ,  po  Smiley  in  Huttenlocher ,  1991 )  sta  osemindvajset  mesecev  starim  otrokom  pokazala  devet  parov  fotografij  otroških  in  odraslih  obrazov ,  ki  so  izražali  veselje ,  žalost  in  jezo .  Približno  polovica  otrok  je  pravilno  prepoznala  čustva ,  ki  so  jih  prikazovale  posamezne  fotografije  obrazov .  Podatkov ,  katera  čustva  so  najbolj  oziroma  najmanj  prepoznali ,  P.  Smiley  in  J.  Huttenlocher  ( 1991 )  ne  navajata .

Kopp  ( 1989 ,  po  Oatley  in  Jenkins ,  2002 )  meni ,  da  se  uravnavanje  čustev  začne ,  ko  starši  otroka  tolažijo .  Jok  zelo  močno  učinkuje  na  starše ,  zato  otroka  poskušajo  pomiriti  tako ,  da  ga  dvignejo ,  stisnejo  k  sebi  in  podobno .  Pri  tem  je  poudarek  na  poskusu  zmanjšati  intenzivnost  doživljanja ,  vzpostavlja  pa  se  zaupanje  in  intimnost ,  na  podlagi  česar  bo  otrok  postal  sposoben  potolažiti  samega  sebe .

Harris  in  Olthof  ( 1989 )  navajata  rezultate  raziskave ,  s  katero  so  avtorji  ugotavljali ,  kako  otroci  razumejo  prikrivanje  posameznih  čustev .  Zamislili  so  si ,  da  so  se  sprli  s  prijateljem .  Sledilo  je  vprašanje :  » Ali  se  lahko  pretvarjate ,  da  sploh  niste  jezni ? «  Večina  mlajših  otrok  je  odgovorila ,  da  se  nekdo  pretvarja ,  kadar  naredi  drugače  kot  večina  ljudi .  Nekdo  se  na  primer  smeje ,  ko  mu  zdravnik  daje  injekcijo ,  namesto  da  bi  kazal  strah  ali  žalost ,  kot  je  to  običajno .  Šest  let  stari  otroci  so  pretvarjanje  razumeli  kot  načrtno  neustrezno  ujemanje  situacije  in  odgovora .  Deset  let  stari  otroci  pretvarjanja  niso  razumeli  le  kot  ( načrtno  oziroma  nenačrtno )  neustrezno  ujemanje  situacije  z  reakcijo ,  ampak  kot  razliko  med  posameznikovim  vedenjem  in  doživljanjem .

Razumevanje  čustev  v  srednjem  otroštvu

3.  otroci  postopno  » dodajajo «  kompleksnejše  razlage  čustev  manj  kompleksnim ;

1.  temeljno  razumevanje  čustev ,

Otroci  oziroma  mladostniki  prav  tako  kot  odrasli  doživljajo  veselje ,  kadar  se  jim  izpolni  pomembna  želja  ( Zupančič ,  1995 ) .  Kaj  je  posamezniku  določene  starosti  pomembno ,  je  odvisno  od  razvojnih  značilnosti  tega  obdobja ,  njegovih  sposobnosti  in  osebnostnih  lastnosti .  Otroci  se  v  zgodnjem  otroštvu  veselijo  materialnih  dobrin  ( npr. ,  ko  dobijo  darilo ) ,  pomembnih  dogodkov  ( npr.  rojstnega  dne )  in  dejavnosti  ( npr.  igre ) ,  ki  so  zanje  pomembne  in  » sprožajo «  trenutno  ugodje .  V  srednjem  otroštvu  in  mladostništvu  narašča  veselje  zaradi  sprejetosti  med  vrstniki ,  šolske  uspešnosti  in  drugih  dosežkov . 

Pri  čustvenih  motnjah  ( v  ožjem  pomenu  besede )  se  kot  ključna  diagnostična  značilnost  v  že  omenjeni  mednarodni  klasifikacijski  shemi  motenj  ( MKB - 10 ,  1995 )  uporablja  odstopanje  od  družbeno  pričakovanih  norm  na  področju  čustvenega  razvoja .  V  omenjeno  skupino  motenj  uvrščamo  ločitveno  tesnobo  -  separacijsko  anksioznost ,  fobično  tesnobo  -  bojazni ,  socialno  tesnobo  -  socialno  anksioznost ,  tekmovanje  sorojencev  in  druge  čustvene  motnje ,  kot  sta  na  primer  identitetna  motnja  in  motnja  pretirane  anksioznosti .  Oglejmo  merila  za  posamezne  čustvene  motnje .  Separacijska  anksioznost  se  razlikuje  od  normativnega  doživljanja  strahu  pred  izgubo  pomembne  osebe  ( skrbnika  ali  drugih  družinskih  članov ) ,  ki  je  običajna  v  zgodnjem  otroštvu ,  po  intenzivnosti  doživljanja  strahu  ( otrokov  strah  se  lahko  stopnjuje  do  groze  ali  panike ) ,  po  času  nastanka  motnje  ( starosti  otroka  ali  mladostnika ) ,  po  dolžini  njenega  trajanja  in  po  hudih  težavah  v  socialnem  funkcioniranju ,  ki  jih  posameznik  zaradi  omenjene  motnje  ima .  Separacijsko  anksioznost  prepoznamo  pri  štirih  odstotkih  otrok  v  srednjem  otroštvu  in  pri  enem  odstotku  mladostnikov  ( Kaplan  in  Sadock ,  1994 ) .  Mlajši  otroci  in  mladostniki ,  ki  doživljajo  strah  pred  izgubo ,  a  redno  obiskujejo  šolo ,  imajo  boljšo  prognozo  kot  tisti ,  ki  šole  dalj  časa  ne  obiskujejo  ( Kaplan  in  Sadock ,  1994 ) .  Bojazni ,  ki  jih  obravnavamo  kot  motnje ,  so  pri  posameznikih  zelo  intenzivne .  Pri  socialni  anksioznosti  je  strah  pred  tujci  ali  bojazen  pri  srečevanju  z  novimi ,  tujimi  in  socialno  ogrožujočimi  situacijami  zelo  izrazit  in  ga  spremljajo  težave  pri  socialnem  funkcioniranju .  Tekmovalnost  sorojencev  je  motnja ,  ki  se  pojavi  zaradi  rojstva  novega  člana  družine .  O  njej  govorimo  v  primerih ,  ko  otrok  doživlja  do  brata  ali  sestre  močna  neugodna  čustva ,  ki  trajajo  daljši  čas  in  jih  otrok  izraža  na  socialno  nesprejemljiv  način .  Identitetna  motnja  se  v  obdobju  mladostništva  kaže  na  različne  načine .  Zanjo  so  značilni  intenzivno  čustvovanje ,  menjava  razpoloženja ,  izrazita  impulzivnost  in  vzburljivost ,  depresivnost ,  bojazni ,  tesnobe  in  negotovosti ,  ki  mladostnika  ovirajo  v  dejavnostih  in  v  socialnih  odnosih  vse  do  socialne  izolacije  ( Žmuc - Tomori ,  1986 ) .  Za  motnjo  pretirane  anksioznosti  je  značilna  pretirana  vznemirjenost  ali  bojazen  pred  vsemi  zunanjimi  in  notranjimi  pojavi  ( Pregelj ,  1986 ) .  Otroci  in  mladostniki  z  omenjeno  motnjo  so  tako  rekoč  stalno  » na  preži « ,  v  neki  obrambni  naravnanosti .  Anksioznost  se  pri  posamezniku  izraža  večinoma  prek  somatskih  pojavov :  motenj  spanja  in  apetita ,  prebavnih  motenj ,  težav  z  dihanjem  in  motenj  v  delovanju  srca ,  ki  nimajo  organskih  vzrokov . 

Zaključimo  lahko ,  da  se  je  z  otrokom ,  ki  ima  težave ,  pomembno  najprej  pogovoriti  in  razumeti  njegovo  doživljanje  in  izražanje .  Ena  izmed  zelo  učinkovitih  tehnik ,  ki  nam  lahko  omogoči ,  da  se  v  pogovoru  približamo  otroku  in  razumemo ,  v  čem  je  njegov  » pravi «  problem ,  je  » tehnika  aktivnega  poslušanja «  ( Gordon ,  1983 ) .  Šele  ko  spoznamo  otrokov  dejanski  problem ,  lahko  skupaj  z  njim  ( po ) iščemo  ustrezne  in  sprejemljive  načine  reševanja  težav .  Kljub  nekaterim  navedenim  splošnim  smernicam  za  ravnanje  z  otroki ,  ki  se  znajdejo  v  različnih  težavah  in  doživljajo  različna  čustva ,  pa  moramo  strategije  ravnanja  vedno  prilagoditi  konkretnemu  otroku  in  konkretni  situaciji .  Ustrezna  pomoč  otroku  s  » čustvenimi «  težavami  je  odvisna  predvsem  od  iskanja  » pravih «  odgovorov  na  to ,  v  čem  je  otrokov  dejanski  problem ,  kateri  cilj  zasledovati  glede  na  otrokov  problem ,  kako  doseči  ta  cilj  in  kako  otroku  konkretno  pomagati .

Darwin ,  C.  ( 1965 ) .  The  Expression  of  the  Emotions  in  Man  and  Animals .  Chicago :  University  of  Chicago  Press .

Panksepp ,  J.  ( 1989 ) .  The  Neurobiology  of  Emotions :  Of  an  Animal  Brain  and  Human  Feelings .  V  H.  Wagner  in  T.  Mansterd  ( ur . ) ,  Handbook  of  Social  Psychophysiology  ( str.  5 - 26 ) .  Chichester :  Wiley .

Piaget ,  J.  in  Inhelder ,  B.  ( 1978 ) .  Intelektualni  razvoj  deteta .  Beograd :  Zavod  za  udžbenike  in  nastavna  sredstva .
