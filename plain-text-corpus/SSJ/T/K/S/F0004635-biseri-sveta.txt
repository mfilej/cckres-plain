 
Reka  Zambezi  je  ena  od  največjih  afriških  rek .  Pred  slapovi  se  razširi  na  dobrih  1700  metrov ,  ustvari  delto ,  se  že  do  kraja  poleni ,  nato  pa  nenadoma  izgubi  tla  pod  sabo  in  zgrmi  110  metrov  globoko ,  prek  popolnoma  navpičnih  sten  v  skoraj  dva  kilometra  dolgo  sotesko ,  ki  je  postavljena  pravokotno  na  smer  reke . 

Pretok  pol  milijona  kubičnih  metrov  na  minuto  poleti  povzroča  cel  oblak  vodnih  kapljic ,  ki  je  slapovom  tudi  dal  njihovo  afriško  ime :  Mosi - O - Tunya  dim ,  ki  grmi .  Pozimi  ( ko  je  na  afriškem  jugu  seveda  poletje )  je  v  reki  približno  trikrat  manj  vode  in  takrat  se  z  razgledne  točke  na  meji  med  državama  vidijo  celotni  slapovi .  V  deževni  dobi  pa  se  nad  slapovi  dviga  tako  gosta  megla ,  da  pogled  ne  seže  dlje  kot  nekaj  sto  metrov  na  vsako  stran .  Zaradi  velike  količine  vode  v  zraku  je  vsa  okolica  slapov  poraščena  z  zelo  bujnim  deževnim  gozdom ,  vsak  obiskovalec  pa  je  hočeš  nočeš  do  kože  premočen  že  po  nekaj  minutah .  Pršenje  vode  pa  povzroča  tudi  zelo  lep  naravni  pojav  -  dvojno  mavrico .  Svetlejša  in  jasnejša  mavrica  je  » normalna «  -  na  levi  modra ,  na  desni  rdeča ;  druga ,  bolj  zabrisana  pa  je  obrnjena .  Ta  nastane  tako ,  da  se  v  vsaki  kapljici  sončna  svetloba  dvakrat  odbije  in  se  zato  lomi  ravno  obratno ,  kot  smo  navajeni .

S  postavnim  in  vedno  resnim  Talasom  sva  velikokrat  dolge  ure  hodila  skupaj ,  brez  razumevanja  besed  jezika ,  zgolj  z  mimiko  obraza  in  telesa  sva  se  razumela  in  postala  dobra  prijatelja .  Na  poti  do  gore  nosači  zaradi  nižjih  temperatur  niso  hodili  goli ,  oblečeni  so  bili  v  različna  stara ,  napol  raztrgana  oblačila ,  pridobljena  od  različnih  odprav .  Po  naši  vrnitvi  z  gore  sem  želel  Talasa  fotografirati  v  njegovi  praznični  opravi  z  vsem  nakitom  in  okraski .  O  tem  sva  se  nekako  dogovorila ,  vendar  nisem  bil  prepričan ,  ali  sva  se  tudi  dobro  sporazumela .  Po  uspešnem  vzponu  na  goro  smo  se  po  petdnevnem  deževnem  pohodu  vrnili  v  Ilago .  Talas  je  oddal  svoj  tovor  in  tiho  izginil .  Po  štirih  urah  sem  že  mislil ,  da  ga  ne  bom  več  videl ,  nenadoma  pa  se  je  pojavil  pred  menoj  in  komaj  sem  ga  prepoznal .  Z  resnega  črnega  obraza ,  poraslega  z  gosto  črno  brado ,  s  prelepo  črno  perjanico  z  nekaj  živobarvnimi  peresi  na  glavi  so  vame  gledale  iskre  črne  oči .  Prijateljsko  so  mi  brez  besed  govorile  in  me  spraševale :  » No ,  vidiš ,  da  sem  te  razumel ,  kakšen  se  ti  zdim ?  Kakšna  je  moja  perjanica ,  sam  sem  ujel  rajske  ptice .  Ali  si  že  videl  tako  velike  merjaščeve  okle ?  … «  Bil  je  daleč  najlepši  mladenič  med  domačini ,  visok ,  mišičast ,  izredno  delaven ,  požrtvovalen ,  iznajdljiv  in  bister .  Žčli  si  takih  prijateljev  in  boj  se  takih  sovražnikov !  Prešinilo  me  je  -  ali  ni  morda  član  osvobodilnega  gibanja ,  ki  se  že  tri  desetletja  s  kopji  in  puščicami  bori  proti  moderno  oboroženemu  okupatorju  …

MATJAŽ  KRIVIC

Najprimernejša  meseca  za  prečenje  sta  april  in  prva  polovica  maja ,  tik  pred  prihodom  pomladi .  Neskončna  bela  prostranstva  te  prisilijo ,  da  pozabiš  na  vse  neštete  male  skrbi  in  se  zazreš  vase ,  v  svetle  globočine  svoje  duše  . . .

Tam  je  pravzaprav  vse .  Zato  ti  s  seboj  ni  treba  nositi  ničesar .  Ker  so  temperature  stabilne  in  okrog  trideset  stopin ,  si  lahko  vse  leto  nag .  Za  spanje  pa  si  lahko  izbereš  eno  od  številnih  špilj  v  granitnih  blokih ,  ki  stražijo  zalive .  Namesto  v  spalno  vrečo  se  lahko  zaviješ  v  voljni ,  po  ženskah  dišeči  pesek .  Če  ti  ni  več  do  hoje ,  lahko  nehaš  in  samo  še  plavaš  in  se  plaziš .  Do  hrane  namreč  ni  dalj  kot  nekaj  zamahov  čez  laguno  na  koralni  greben ,  kjer  ribe  kar  same  silijo  v  usta .  Ali  v  prvi  gaj  kokosovih  palm ,  ki  obkrožajo  zalive  in  kjer  te  čaka  vse  sezonsko  sadje  od  avokada  do  manga .  Kruh  lahko  nadomestijo  plodovi  kruhovca .  Vode  je  povsod  dovolj .  Vsak  čas  dežuje  in  vsak  čas  spet  sveti  bleščeče  sonce ,  da  se  vsepovsod  naokoli  delajo  fantastične  mavrice  in  odkrivajo  skozi  koprene  novi  in  novi  slapovi  v  gorah  proti  zahodu . 

Avstralija

Namibija

ZVONE  ŠERUGA
