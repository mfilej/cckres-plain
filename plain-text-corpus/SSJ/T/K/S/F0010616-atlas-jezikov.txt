 
1

Atlas  jezikov

3

Izvor  in  razvoj  jezikov 

# Maria  Polinsky  in  Geoffrey  Smith

# Peter  Austin

Del  2 / 6 # Amerika # 126

# Roger  Woodard

Posebna  težava  je  v  tem ,  da  jezike  govorijo  ljudje ,  ljudje  pa  se  selijo ,  včasih  v  velikih  skupinah .  Zemljepisna  razširjenost  jezikov  se  zato  spreminja  hitreje  kot  korita ,  ki  si  jih  zarežejo  reke .  Spreminjajo  se  tudi  pogledi  na  to ,  kje  so  kdaj  v  preteklosti  govorili  katere  jezike .  Danes  so  na  primer  zelo  različna  mnenja  o  tem ,  kdaj  so  ljudje  prišli  do  Amerike  in  kako  so  se  širili  prvotni  ameriški  jeziki .  Ljudstva  pa  so  se  množično  selila  skozi  vso  zgodovino .  Zato  se  založniki  v  preteklosti  raje  niso  lotevali  izdelave  jezikovnih  atlasov .

LOČENO  BESEDILO  IN  SLIKE

Uvod

2  jezik

Uvod

Tako  kot  druge ,  bolj  znane  oblike  raznovrstnosti  v  naravi ,  na  primer  živalstvo  in  rastlinstvo ,  je  tudi  jezikovna  raznoličnost  ogrožena .  Skoraj  zanesljivo  je ,  da  v  ne  tako  daljni  prihodnosti  poklicni  jezikoslovci  in  zainteresirani  laiki  ne  bodo  več  imeli  na  voljo  govorcev  tako  številnih  in  različnih  jezikov  kot  danes .  Po  stopnji  ogroženosti  lahko  razdelimo  jezike  v  tri  skupine :  mrtvi  jeziki  so  tisti ,  ki  danes  nimajo  več  domačih  govorcev  ( latinščina  ali  sumerščina ) ;  umirajoči  jeziki  še  imajo  domače  govorce ,  vendar  se  jih  otroci  ne  učijo  več  kot  materinščine  ( džirbalski  jezik  in  številni  prvotni  jeziki  v  Severni  Ameriki ) ;  živi  jeziki  so  tisti ,  ki  se  jih  otroci  učijo  kot  materinščino .  Umirajoči  jeziki  praviloma  odmrejo  v  enem  ali  dveh  rodovih ,  razen  v  izjemnih  okoliščinah  -  na  primer  če  se  otroci ,  katerih  starši  se  niso  več  naučili  določenega  jezika  kot  materinščine ,  tega  jezika  naučijo  od  starih  staršev .  Michael  Krauss  iz  Alaska  Native  Language  Center  je  v  članku ,  objavljenem  v  vodilni  ameriški  jezikoslovni  reviji  Language ,  napovedal ,  da  bo  devetdeset  odstotkov  jezikov ,  ki  jih  danes  govorijo  na  svetu ,  čez  sto  let  mrtvih  ali  umirajočih .  Ta  stopnja  ogroženosti  je  veliko  večja  kot  pri  živalskih  ali  rastlinskih  vrstah .  Jeziki  izginjajo  po  vsem  svetu ,  od  umirajoče  džirbalščine  v  deževnem  gozdu  okoli  Cairnsa  v  Avstraliji  do  manske  gelščine ,  avtohtonega  keltskega  jezika  na  otoku  Man  v  Irskem  morju ,  katerega  zadnji  domači  govorec  je  umrl  leta  1974 .  Toda  možno  je  tudi  obuditi  že  mrtvi  jezik .  Najočitnejši  primer  za  to  je  hebrejščina ,  ki  so  jo  kot  govorjeni  jezik  obnovili  ob  koncu  devetnajstega  stoletja  in  je  danes  materinščina  več  kot  trem  milijonom  ljudi .
