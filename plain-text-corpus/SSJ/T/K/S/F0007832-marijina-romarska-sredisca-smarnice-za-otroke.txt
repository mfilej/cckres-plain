 
PREDSTAVITEV

Zibka  se  ziblje  sem  in  tja .  V  njej  leži  dete .  To  dete  je  krščanstvo .  Zibka ,  kjer  so  ga  zibali ,  se  nahaja  dve  uri  severno  od  Celovca  na  mali  višini  in  nosi  obliko  cerkve  z  dvema  zvonikoma .  Ja ,  to  bi  lahko  rekli  za  cerkev  Gospe  Svete  pri  Celovcu :  da  je  zibelka  krščanstva .  Tod  so  bili  namreč  nekdaj  poganski  Huni  in  šele  na  razvalinah  njihovih  zgradb  je  kasneje  zrasla  cerkev .  Najlepše  je  tod  krščanstvo  zibal  škof  Modest ,  ki  je  bil  koroški  apostol  in  je  skrbel ,  da  je  vera  rasla  po  vsej  deželi ;  pokopan  je  pod  glavnim  oltarjem .

Nekoč  se  je  znašlo  pri  njem  lepo  turško  dekle .  To  je  bila  edina  oseba ,  ki  je  ranjenemu  ujetniku  namenila  tople  besede .  Še  preden  se  je  prebudil  iz  omedlevice ,  je  nad  njim  molila  k  svojemu  bogu  Alahu .  Potem  je  vsak  dan  prihajala  k  njemu ,  mu  umivala  rane ,  pri  tem  pa  so  njeni  temni  gosti  lasje  padali  nanje  in  ga  žgečkali  s  svojimi  konicami .  Iz  dneva  v  dan  se  je  njegovo  stanje  boljšalo .  Bolečine  skorajda  ni  več  čutil  in  velike  dekletove  oči  so  ga  gledale  z  vso  skrbnostjo ,  pa  tudi  s  temperamentnim  turškim  šarmom .  Kmalu  sta  spregovorila  nekaj  besed  in  potem  sta  se  vedno  več  pogovarjala .  Lepo  turško  deklico  je  navdušilo  Francovo  pripovedovanje  o  njegovem  Bogu .  Všeč  ji  je  bila  Jezusova  milost  in  njegov  poseben  odnos  do  grešnikov .  Spoznala  je ,  da  so  kristjani  priče  ljubezni  in  veselega  oznanila ,  ljudje  s  posebnim  nasmehom  na  obrazu .  Franc  pa  si  je  moral  priznati ,  da  se  je  zaljubil  v  mehke  lase  in  velike  iskrive  oči  turškega  dekleta .  Dalo  se  je  celó  krstiti ,  kar  je  bilo  Francu  silno  všeč ,  čeprav  ga  je  nekaj  motilo  na  njenem  zapeljivem  turškem  nasmešku .  Kljub  temu  si  ni  mogel  kaj ,  da  svoje  rešiteljice  ne  bi  zasnubil  in  odpeljal  v  Petrovče .  Z  nekoliko  nelagodnim  občutkom  v  sebi  je  šel  v  petrovško  cerkev  do  oltarja  k  » nasmejani  Mariji « .  Iztegnil  je  roko ,  da  bi  z  njene  desnice  vzel  prstan ,  ki  ji  ga  je  nataknil  v  znak  svoje  zaobljube ,  ter  ga  dal  turški  deklici .  Marija  pa  je  prst  ukrivila ,  da  je  Franc  od  groze  omedlel ,  prstan  pa  je  ostal  na  njeni  desni  roki .  Ko  je  baron  prišel  k  sebi ,  se  je  dobro  zavedel ,  kaj  je  obljubil  Devici  Mariji ,  in  zdaj  mu  je  bilo  kristalno  jasno ,  kaj  ga  je  motilo  na  smehljaju  turškega  dekleta .  Imelo  je  prekrasen  nasmeh ,  ni  pa  bil  to  smehljaj ,  ki  ga  je  nosila  » Naša  ljuba  Gospa  v  Petrovčah « .  Odločil  se  je ,  da  bo  ostal  zvest  Mariji ,  se  odpovedal  nevesti  in  ostal  sam  do  pozne  starosti ,  dokler  ni  legel  v  grob  s  svojo  zvestobo  petrovški  Gospe . 

» Da ,  to  je  Marija ! «  je  odmevalo  med  stenami  votline .  Vsi ,  ki  so  videli ,  so  verovali .  Imeli  so  dokaz .  Naše  oči  so  pravzaprav  dokaz ,  potrditev  tega ,  kar  verjamemo .  Pogled  ne  laže .  Babica  pa  je  verjela  že  prej ,  še  preden  je  videla .  Jezus  je  rekel :  » Blagor  tistim ,  ki  niso  videli ,  pa  so  verovali ! «  Resnično  je  bil  to  blagor  za  življenje  male  deklice .  Videla  je ,  kaj  pomeni  dan ,  kaj  pomeni  noč ,  kaj  sta  pravzaprav  svetloba  in  tema ,  ki  ju  je  Bog  ustvaril  že  prvi  dan .  Zdaj  je  razumela ,  kaj  je  lepota .  Nebeška  Gospa  je  bila  prvo ,  kar  je  ugledala ,  in  zdela  se  ji  je  lepa .  Ne  samo  milost ,  tudi  lepota .  » Da ,  to  je  Marija ! «  so  vzklikali  ljudje .

Marija  Bistrica  na  Hrvaškem  ima  dobre  in  lepe  sosede :  poln  trg  čednih  hišic .  Sámo  romarsko  svetišče  stoji  sicer  na  nekoliko  vzvišenem  mestu ,  a  zaradi  tega  ne  deluje  vzvišeno ,  temveč  so  sosede  prej  kot  nevoščljive  ponosne  na  njegov  mogočen  zvonik  in  na  streho  iz  rdečkastih ,  rumenih  in  zelenih  ploščic .  V  notranjost  vodi  kar  troje  vrat ,  in  ko  že  misliš ,  da  si  notri ,  si  pravzaprav  še  vedno  zunaj .  Na  kamnitem  oltarju  je  lesena  Marijina  podoba ;  v  naročju  Devica  drži  Jezusa ,  nad  njima  pa  bedi  Bog  Oče .

Tudi  drugo  so  začeli  Turki .  Podobo  je  bilo  torej  treba  ponovno  skriti  na  nek  varen ,  sovražniku  odmaknjen  prostor .  Tedanji  župnik  pa  je  ni  dal  zakopati  v  zemljo ,  ampak  si  je  stvar  zamislil  nekoliko  drugače :  dal  jo  je  zazidati  v  cerkveno  streho .  Tako  je  med  napadom  počivala  pod  rdečkastimi ,  rumenimi  in  zelenimi  ploščicami  mogočnega  svetišča .  Turku  na  kraj  pameti  ni  prišlo ,  da  bi  bila  lahko  podoba  zazidana  v  streho ,  in  tako  je  ostala  tam ,  dokler  ni  sovražnik  odnesel  svojih  podplatov  nazaj  na  svoje  ozemlje .  Župnik  pa  se  je  odločil  nekoliko  počakati  s  tem ,  da  bi  Marijo  vzel  ven  iz  zavetja  strehe .  Zavedal  se  je  namreč  velike  možnosti ,  da  se  bodo  Turki  vrnili  pustošit  te  kraje .  Tako  je  še  nekaj  časa  Devica  ostala  zaprta  v  strehi .  Nekega  dne  pa  so  verniki  molili  v  cerkvi .  Goreča  molitev  je  zapuščala  njihova  usta  in  potovala  po  prostoru  do  praznega  oltarja .  Glas  vernikov  se  je  izgubljal  skozi  zrak  in  bilo  je  precej  tiho .  Nenadoma  pa  naj  bi  se  izpod  strehe  zaslišal  glas :  » Oslepela  bom ! «  To  so  verniki  takoj  povedali  župniku  in  ta  je  hitro  vzel  iz  strehe  Marijino  podobo ,  da  ne  bi  slučajno  nebeška  prošnja  ostala  neizpolnjena .  To  je  druga  čudežna  zgodba .

Točno  na  mestu ,  kjer  so  našli  mučenikovo  truplo ,  pa  so  zgradili  veličastno  cerkev .  V  glavni  oltar  so  namestili  podobo  iz  kapelice .  Skozi  zgodovino  je  bila  ta  božja  pot  precej  na  preizkušnji ;  najhuje  je  bilo  od  francosko  nadvlado .  Francozi  so  hoteli  odnesti  Marijin  kip ,  a  bistri  švicarski  menihi  so  v  kapelico  postavili  ponaredek  in  šele  pozneje  vrnili  Marijo  » domov « .  Od  takrat  ni  doživela  nobene  selitve  več ;  ostala  je  na  mestu ,  ki  ji  ga  je  namenil  sv.  Meinrad ,  in  množice  ljudi  jo  hodijo  obiskovat  ter  se  ji  priporočat .  Tako  ni  čudno ,  da  je  ta  božja  pot  imenovana  tudi  » sto  hotelov « ,  saj  je  skoraj  v  vsaki  hiši  gostilna  ali  vsaj  prenočišče  za  romarje .  Med  stotimi  hoteli  in  družabnostjo  v  gostilnah  pa  si  ljudje  vseeno  utrgajo  čas  za  umik  v  naravo  in  za  srečanje  z  nebeško  Materjo  v  samoti .  Če  smo  sami ,  prisluhnemo  tišini .  Tišino  rabimo ,  da  prisluhnemo  Bogu ,  kot  je  Jezus  molil  na  samotnem  kraju  in  kot  je  Meinrad  živel  sredi  divjine .  Kadar  si  sam ,  imaš  dobro  priložnost  za  klepet  z  Očetom .  Bog  nam  rad  povrne  čas ,  ki  si  ga  vzamemo  zanj . 

NALOGA  ( Arezzo ) :  Kje  je  najbolj  čuden  kraj ,  za  katerega  si  nikoli  ne  bi  predstavljal ,  da  lahko  tam  deluje  Bog ?  Razmislil  bom  o  tem  in  kraj  zapisal  v  zvezek .

NALOGA  ( Grac ) :  V  zvezek  bom  narisal  grob .  Kot  znak  življenja  bom  na  njem  naredil  prelepe  rože  in  prižgane  sveče .
