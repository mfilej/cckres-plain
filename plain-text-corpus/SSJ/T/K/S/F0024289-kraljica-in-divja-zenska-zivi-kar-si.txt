 
Ženske  čutijo ,  da  jih  kraljica  vodi  k  odgovornosti  do  sebe .  Kraljica  odloči ,  ali  se  bo  pustila  oslabiti  ali  pa  tega  ne  bo  dopustila .  Jasno  varuje  svoje  meje  pred  negativnimi  vplivi .  Privoli  v  to ,  kar  jo  krepi ,  in  reče  ne  temu ,  kar  jo  slabi .  V  svojem  kraljestvu  ostaja  kraljica .  To  velja  tudi ,  kadar  sovražna  razpoloženja  drugih  sprejme  kot  izziv ,  da  globlje  spozna  sebe .  Kraljica  se  lahko  vpraša :  kaj  prihaja  od  mene ?  Kadar  v  svojih  odnosih  odkrije  lastne ,  neizrečene  želje  in  strahove  in  jih  razčisti ,  deluje  pomirjujoče .  Neka  ženska  me  je  na  svetovalnem  pogovoru  začudena  vprašala :  » Kako  naj  se  počutim  kot  kraljica ,  ko  čistim  kopalnico ? «  A  vprašanje  se  glasi  povsem  drugače :  Zakaj  to  delam ?  Ali  izpolnjujem  pričakovanja  drugih ,  da  bi  bila  dobra  gospodinja  ali  sama  odločam ,  kaj  je  zame  v  tem  trenutku  pravilno ?  Če  sama  želim  imeti  čisto  kopalnico ,  se  lahko  potem  počutim  v  njej  tudi  kraljevsko .

Ne  glede  na  to ,  za  kaj  se  ženske  odločijo ,  se  pogosto  čutijo  dolžne  razlagati  drugim ,  zakaj  so  kot  matere  ostale  doma  pri  otroku  ali ,  v  nasprotnem  primeru ,  zakaj  se  posvečajo  tudi  poklicu .  Prav  ženske  se  velikokrat  vzajemno  slabijo ,  ker  negativno  ocenjujejo  vsakršno  drugačno  izbiro .  Marsikatere  ženske  bi  veliko  raje  ostale  doma  pri  otroku ,  a  se  čutijo  zaradi  življenjskih  okoliščin  prisiljene ,  da  dodatno  še  delajo .  Druge  matere  bi  želele  opravljati  še  kakšno  drugo  delo ,  če  bi  imele  za  to  možnost .  V  teh  različnih  položajih  so  lahko  ženske  med  seboj  materinske  in  sočutne  do  tega ,  kar  vznemirja  kako  drugo  žensko .  Nobeni  ženski  se  ni  treba  opravičevati  za  to ,  za  kar  se  odloči ,  njena  odločitev  je  njena  osebna  odgovornost . 

Ko  se  pogovarjamo ,  ženske  čutijo ,  da  je  njihova  naloga ,  da  postanejo  bolj  občutljive  za  lastna  čustva  in  želje .  Saj  so  vendar  same  tisto  živo ,  kar  vnesejo  v  odnos ,  in  šele  tako  lahko  odnos  sploh  zaživi .  A  pogosto  je  vsakdan  tako  napolnjen  z  dolžnostmi ,  da  tega  ne  čutijo  več .  Njihova  izkušnja ,  da  jih  je  mož  zapustil ,  jih  lahko  spodbudi  k  temu ,  da  ne  zapustijo  sebe ,  da  niso  ravnodušne  do  svojih  čustev  in  da  ne  razmišljajo  samo  o  drugih ,  temveč  tudi  o  sebi .

Linda :  Zame  je  bilo  presenetljivo ,  kako  veliko  modrih  žensk  sem  srečala  v  Allgäuju .  Verjetno  zato ,  ker  so  tam  globoko  povezane  z  naravo ,  pa  tudi  zato ,  ker  se  na  deželi  ne  predaja  samo  izročilo ,  temveč  tudi  globoke  modrosti  prejšnjih  rodov .  Prenasičenost  z  zunanjimi  vplivi  je  tam  manjša ;  tako  ostanejo  ljudje  tudi  bolj  pri  sebi . 

V  Stari  zavezi  Judita  izpolni  arhetip  bojevnice .  Judita  pomeni  pravzaprav :  judinja .  Je  tipična  predstavnica  izraelskega  ljudstva ,  ženska ,  ki  v  sebi  uteleša  duha  judovega  rodu .  Je  tudi  ženska ,  ki  se  zavzema  za  ljudstvo .  Ko  Nebukadnezar  pritisne  na  judovsko  mesto  Betulija  in  je  vse  ljudstvo  že  pripravljeno ,  da  se  preda  sovražnemu  vojskovodju  Holofernu ,  se  pojavi  Judita .  O  njej  beremo ,  da  je  bila  poročena  z  Manásejem .  A  ta  je  pred  tremi  leti  ob  žetvi  ječmena  doživel  vročinsko  kap  in  umrl .  Potem  je  živela  kot  vdova .  Postila  se  je  in  nosila  vdovska  oblačila .  » Bila  je  čedne  postave  in  zelo  lepega  obraza «  ( Jdt  8,7 ) .  Od  svojega  moža  je  podedovala  bogastvo .  » Nihče  ni  vedel  o  njej  povedati  nič  slabega ,  zakaj  bila  je  zelo  bogaboječa «  ( Jdt  8,8 ) .  Bila  je  torej  ženska ,  ki  je  bila  notranje  in  zunanje  lepa .  Njeno  zunanje  bogastvo  je  prispodoba  notranjega  zaklada ,  ki  ga  je  nosila  v  sebi .  In  bila  je  bogaboječa .  Živela  je  iz  Boga  kot  svojega  najglobljega  temelja .

Svojo  trdnost  najdem  v  tem ,  da  spoštujem  sebe ,  svojo  ranljivost  in  to ,  kar  se  mi  zdi  pomembno .  Zato  se  lahko  zavarujem  in  drugim  postavim  po  robu ,  če  tega  ne  upoštevajo .  To  je  stalna  vadba ,  ki  bojevnico  v  meni  ohranja  živo . 

Linda :  Svoje  svečeniške  plati  se  zavedam  šele  nekaj  let .  Prej  sem  jo  potlačila ,  takrat  je  bilo  v  meni  tudi  še  veliko  upora  proti  marsičemu  v  Cerkvi .  O  svečeniški  ženski  v  sebi  nisem  želela  veliko  vedeti .  Pa  tudi  nikoli  nisem  našla  zanjo  neke  podobe ,  ki  bi  mi  pokazala ,  kaj  bi  moč  svečeniškega  v  meni  lahko  bila .  Vendar  sem  v  težavnih  razmerah  jasno  čutila ,  da  je  svečenica  v  meni  in  da  mi  daje  moč .  A  poznam  tudi  njene  senčne  strani  v  meni ,  in  zanje  bi  želela  ostati  občutljiva . 

Stavek  » Jaz  edini  ljubim  tisto ,  kar  je  v  tebi  nevidno «  izraža  to ,  kar  ženske  povezujejo  z  ljubeznijo .  Na  moje  vprašanje ,  kdaj  se  čutijo  ljubljene ,  so  nekatere  ženske  odvrnile :  ko  kdo  zazna  to ,  kar  je  v  njih  najgloblje ,  ko  jim  kdo  zre  v  dušo  in  spozna ,  kdo  so  ali  kako  se  ravno  počutijo .  Potem  so  navadno  notranje  tako  ganjene ,  da  bi  lahko  jokale .  Tedaj  čutijo ,  da  jih  je  nekdo  pripeljal  k  njim  samim ,  k  njihovemu  najglobljemu  hrepenenju  in  njihovi  moči .  Čutijo ,  da  jih  nagovarja ,  naj  ljubijo  to ,  kar  je  v  njih  in  česar  ne  vidijo ,  česar  niso  sprejele . 

Moja  mati  in  moja  teta  sta  na  zdrav  način  častili  Marijo .  Ko  sta  peli  Marijine  pesmi ,  je  v  njih  odzvanjalo  njuno  veselje ,  da  sta  ženski .  To  je  bilo  veselje ,  da  sta  materi ,  da  sta  kraljici .  Ženske  imajo  danes  težave  z  Marijo .  Zdi  se  jim ,  da  so  Cerkveni  možje  Marijo  zožili  v  čisto  določeno  podobo  ženske .  In  to  ozko  podobo  skušajo  zdaj  –  Marijo  uporabijo  kot  vzor  –  vsiliti  ženskam .  Nekatere  ženske  se  jezijo ,  da  je  Marija  pogosto  prikazana  kot  nespolna  oseba . 

Marija  je  morala  preživeti  ta  čas  notranjega  iskanja ,  v  katerem  se  je  ni  dotaknilo  nič  od  zunaj ,  dokler  ni  jasno  spoznala ,  kam  se  želi  razvijati .  Globoko  v  sebi  je  morala  biti  popolnoma  mirna ,  da  je  lahko  pritrdila  temu ,  da  bo  noseča  kot  devica  –  v  nasprotju  z  vsemi  normami  tistega  časa .  Avtorica  Esther  Harding  je  raziskala  pomen  besede  devica  in  ga  opisala  takole :  Devica  je  » eno  sama  s  seboj « ,  počne  to ,  kar  počne ,  ne  zato ,  ker  bi  želela  ugajati ,  ne  zato ,  da  bi  jo  imeli  radi  ali  ker  bi  želela  pritegniti  pozornost  ali  ljubezen  nekoga  drugega ,  temveč  zato ,  ker  je  to ,  kar  počne ,  resnično ,  ker  je  skladno  s  tem ,  kar  čuti  v  sebi . 

Gerlova  navaja  Romana  Guardinija ,  ki  je  kot  odziv  na  dogmo  o  Marijinem  vnebovzetju  iz  leta  1950  v  svojem  dnevniku  napisal ,  da  je  dogma  » klic  k  moči  svete  ženskosti « .  » Svet  zaradi  moških  propada ,  dobesedno .  Glede  tega  odgovarja  Cerkev  na  najglobljo  človekovo  stisko  danes «  ( ibidem ,  111 ) .  Vendar  Marija  hrepenenje  religij ,  ki  častijo  mater ,  ne  le  izpolni ,  temveč  ga  tudi  popravlja .  Kajti  » v  nasprotju  z  vsemi  magičnimi  zlitji ,  z  vsemi  panteističnimi  napori «  ( ibidem ,  112 )  odgovori  božjemu  angelu  v  suvereni  svobodi  in  notranji  jasnosti . 

Umetnost  je  Marijo  obdala  s  simboli ,  ki  so  jih  v  antiki  lahko  uporabljale  le  boginje  matere .  Umetnost  je  vedela  za  Marijino  skrivnost ,  da  uteleša  v  sebi  vse ,  kar  so  prej  predstavljale  boginje  matere .  Zato  v  številnih  romarskih  krajih  častijo  Črno  Madono  ( recimo  v  Altottingu ,  Pragi ,  Chartresu  in  Monserratu ) .  V  tej  Mariji  je  nekaj  matere  zemlje . 

Veliko  žensk  preprosto  počne  stvari ,  ne  da  bi  se  vprašale ,  ali  drugi  njihovo  početje  res  potrebujejo  in  želijo .  In  potem  so ,  tako  kot  Marta ,  razočarane ,  če  vse  njihovo  silno  delo  ni  primerno  opaženo .  Pomembno  je ,  da  se  vedno  znova  ustavimo ,  da  prisluhnemo  sebi :  kaj  je  zdaj  potrebno ,  kaj  je  zdaj  tisto  dobro ,  kar  moramo  narediti .  Brez  Marije  je  Marta  slepa .  A  tudi  Marija  potrebuje  Marto .  Brez  Marte  Marija  vedno  samo  posluša ,  ne  da  bi  prešla  na  dejanja .  Prav  mistik  Meister  Eckhart  se  postavi  na  Martino  stran .  Meni ,  da  bi  se  Marija  brez  Marte  vrtela  samo  okrog  sebe .  Duhovnost  bi  zamenjala  z  » dobrim  počutjem « .  To  bi  bila  narcistična  duhovnost .  Marta  kaže ,  kam  mora  peljati  duhovna  pot :  v  skrbno  ljubezen  do  drugih .

Luka  nam  je  v  Marti  in  Mariji  začrtal  arhetipski  lik  gostiteljice  in  umetnice .  Veliko  žensk  je  čudovitih  gostiteljic .  Gostu  dajo  občutek ,  da  je  dobrodošel .  Širijo  ozračje  domačnosti  in  varnosti ,  dobrohotnosti  in  ljubezni .  In  kaj  pogosto  je  sama  gostiteljica  tudi  umetnica ,  ki  lepo  uredi  hišo ,  domiselno  in  ljubeče  pogrne  mizo .  Z  načinom ,  kako  sprejme  gosta ,  do  njega  izraža  spoštovanje .  Hkrati  gost  rad  vstopi  v  njeno  območje .  Čuti ,  da  je  to  območje  polno  ljubezni  in  ustvarjalnosti .  V  načinu ,  kako  pripravlja  hrano ,  se  čuti  njeno  veselje  do  življenja .  Gostiteljica  podarja  življenje . 

Z  brati  in  sestrami  smo  veseli ,  da  smo  odrasli  v  gostoljubni  hiši .  Našim  staršem  je  bilo  vedno  pomembno  sprejeti  goste .  Za  božič  smo  dolga  leta  vabili  tuje  študente ,  naj  praznujejo  z  nami .  Če  so  se  otroci  iz  soseščine  igrali  z  nami ,  so  lahko  vedno  tudi  jedli  z  nami .  Preprosto  spadali  so  v  našo  hišo .  Ker  je  naša  mati  dnevno  kuhala  za  devet  oseb ,  ni  videla  nobene  težave  v  tem ,  če  je  za  mizo  sedel  še  kak  jedec  več .  Naša  mati  je  širila  razpoloženje ,  da  so  se  drugi  pri  nas  počutili  doma . 

Ingeborg  Bachmann ,  ki  je  bila  sama  napol  Judinja ,  je  napisala  o  Mirjam  čudovito  pesem .  Mirjam  vidi  kot  predstavnico  judovstva  in  ji  pripisuje  veliko  nalogo  za  rešitev  sveta  ( Motté ,  78 ) :

Danes  ženske  v  večji  svobodi  iščejo  svojo  pravo  identiteto .  Pogosto  se  na  sredini  svojega  življenja  odpravijo  iskat ,  kar  jih  določa  v  njihovi  globini .  Iščejo  resnico  in  notranjo  pristnost .  Veliko  moških  iskanje  žensk  razvrednoti .  Žensko  hočejo  še  vedno  stlačiti  v  steznik ,  ki  ustreza  njihovi  predstavi .  Ženskam  očitajo ,  da  so  postale  drugačne ,  kot  so  bile  v  času  poroke . 

V  izkušnji  trpljenja  najde  divja  ženska  pot  do  prasile  svoje  ženskosti .  Ve ,  kdaj  mora  opustiti  preteklost ,  da  bi  pridobila  novo  življenje .  Iz  tega  notranjega  znanja  o  spreminjanju  življenja  lahko  svojemu  trpljenju  zoperstavi  neko  moč .  Ve ,  da  ni  ne  prva  ne  zadnja ,  ki  se  je  znašla  v  trpečem  položaju .  Tudi  v  težkem  še  išče  láhko  in  ga  najde .  To  je  njena  notranja  moč ,  ki  jo  uporabi ,  da  bi  laže  nosila ,  kar  je  v  življenju  težko .

Helmut  Plessner ,  Lachen  und  Wienen ,  Tübingen  1941 .

Sklepna  beseda  72
