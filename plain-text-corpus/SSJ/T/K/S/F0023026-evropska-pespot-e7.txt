 
Glavni  direktor  Milan  Matos

Vsakemu , 

ki

3.  Čez  Polhograjsko  hribovje

KrkaDolenjske  TopliceKostanjevica  na  Krki

RogatecBorl

v  vsem  sprehajalnem  veličastju .  Prevedeno  v  dolžino  in  čas  to  pomeni  okoli  600  kilometrov  ali  kakih  30  dni  hoje .  Lahko  manj ,  morda  več .  Pot  razdelimo  na  etape ,  ki  so  predlagane  v  tem  vodniku ,  vendar  lahko  več  etap  združimo  med  sabo ,  daljšo  pa  razdelimo  na  dve  ali  več  krajših .  Zelo  prijetno  je ,  če  etape  načrtujemo  tako ,  da  se  s  konca  oziroma  na  začetek  pripeljemo  z  vlakom .  V  tem  primeru  so  za  prehodne  cilje  na  poti  primerne  železniške  postaje  Most  na  Soči  ( v  Kobarid  se  zatem  zapeljemo  z  avtobusom ,  do  Robiča  pa  že  kako ) ,  Škofja  Loka ,  Verd ,  Uršna  sela  ali  Semič ,  Krško ,  Podčetrtek ,  Rogaška  Slatina  ali  Rogatec ,  Ormož ,  Ljutomer ,  Beltinci  in  seveda  Hodoš .

Med  opisom  poteka  poti  so  za  lažjo  orientacijo  velikokrat  navedena  verska  znamenja ,  kapelice  in  transformatorske  postaje ,  kajti  drevesa  z  markacijami  včasih  požagajo  ( kot  se  je  kmalu  po  popisu  na  terenu ,  še  pred  izidom  vodnika  Evropska  pešpot  E6 ,  to  zgodilo  s  hruško  v  predzadnji  vrstici  na  strani  49 ) ,  smerokazi  odpadejo ,  količki  padejo ,  markacije  zbledijo ,  ampak  transformatorske  postaje  pa  le  ne  morejo  kar  tako  podreti .

dolžina :  30  km

1 / 9  Visoko  v  gorski  dolini  stoji  cerkev  v  spomin  na  leta  posebno  izstopajoče  človeške  neumnosti .

čas  hoje :  4  ure

dolžina :  13  km

dolžina :  47  km

težavnost :  2

težavnost :  2 ,  ponekod  3

2 / 8  Sotočje  Sor  pri  Škofji  Loki ;  E7  drži  navzgor  mimo  cerkve  sv.  Križa  nad  Puštalom .

vzpon :  2100  m

težavnost :  3

Ko  po  cesti  pridemo  do  table ,  ki  označuje ,  gledano  s  te  strani ,  konec  občine  Dobrova  -  Polhov  Gradec ,  zavijemo  za  tablo  levo  dol .  Po  stezi  se  spustimo  na  cesto  in  gremo  po  njej  navzdol  do  hiše  Zadobje  22  in  nato  zložno  navkreber .  Na  naslednjem  razcepu  gre  E7  po  levi  cesti  pod  Sivko  ( v  tem  primeru  nato  na  prvem  razcepu  desno ) ,  vendar  ni  odveč ,  če  se  z  razcepa  vzpnemo  po  označeni  poti ,  ki  drži  navzgor  med  cestama  ( smerna  puščica  Sivka )  na  kopast ,  s  travo  poraščen  in  zelo  razgleden  934  metrov  visok  vrh .  Sestopimo  ob  robu  gozda  s  pogledom  na  Tošč  v  ospredju ,  na  ' ovinku '  gozdnega  roba  pa  zavijemo  desno  po  stezi  in  pridemo  skozi  gozd  do  ceste ;  po  tej  sicer  z  leve  pridrži  E7 . 

Na  križišču  zavijemo  levo  in  se  po  cesti  spustimo  proti  Borovnici ,  do  katere  je  okoli  pol  ure  hoje .  Na  začetku  vasi  Laze  pri  Borovnici  zavijemo  z  ovinka  pod  vodnim  zajetjem  pri  hiši  št.  23  desno ,  gremo  mimo  hiš  ob  robu  gozda  in  desno  na  gozdno  cesto .  Po  njej  pridemo  do  razcepa  nedaleč  od  travnikov  in  počitniške  hišice ,  kjer  zavijemo  levo  in  se  po  kolovozu  skozi  gozd  in  čez  travnike  spustimo  v  Borovnico .  Če  gremo  v  središče  kraja  ( gostilna ,  trgovina ) ,  zavijemo  na  odcepu  za  prvo  hišo  levo  in  gremo  skozi  podvoz  pod  železniško  progo .  Sicer  nadaljujemo  po  cesti  desno  od  proge  in  gremo  pod  njo  skozi  naslednji  podvoz . 

Soteska  Iške ,  pod  sotočjem  Iške  in  Zale  znana  kot  Iški  Vintgar ,  je  divjina  tik  na  robu  obljudenega  sveta .  Zarezuje  se  med  masiva  Krima  in  Mokrca  in  deli  Notranjsko  od  Dolenjske ,  vendar  so  kraji  nad  njo  toliko  notranjski  kot  dolenjski  in  zelo  samosvoji .  Skozi  Iški  Vintgar  drži  različica  E6 ,  ki  se  nato  dvigne  iz  tesni ,  tako  da  je  del  nad  Vrbico ,  kjer  se  stekata  Iška  in  Zala ,  najbolj  samoten  in  divji  del  soteske .  V  zgornjem  delu  se  razširi ,  po  njej  drži  gozdna  cesta  in  prav  tam  se  po  E7  spustimo  k  Iški .  Ko  jo  prečkamo ,  smo  na  robu  gozdnega  rezervata  Iška ,  v  katerem  se  na  skrajnostnih ,  strmih  in  ponekod  skalnih  rastiščih  srečujejo  toplo -  in  vlagoljubne  drevesne  vrste .  Divjini  rezervata  in  širše  okolice  primerno  je  tudi  živalstvo ,  saj  tu  živijo  medvedi ,  risi ,  gamsi  in  jeleni .

dolžina :  16  km

Iz  vasi  se  po  cesti  napotimo  navzdol  do  Krke  in  gremo  po  mostu  na  drugi  breg  v  Fužino .  Z  glavne  ceste  takoj  desno ,  po  cesti  mimo  bifeja  nazaj  dol  do  Krke  in  navzgor  do  odcepa  ceste  levo ,  znaka  Šmihel ,  Dečja  vas .  Po  njej  skozi  slednjo  vas  v  Draščo  vas .  Konec  vasi  gremo  pri  kapelici  levo  po  cesti  do  hiše ,  desno  od  nje  po  poti ,  čez  travnike  in  robove  gozda .  Na  razcepu  pod  električnim  vodom ,  nedaleč  od  vasi  Klečet ,  zavijemo  levo ,  na  cesti  v  vasi  pa  levo  navzdol ,  za  zadnjo  hišo  desno ,  po  kolovozu  čez  travnik  in  med  njivami  do  ceste .  Po  njej  naravnost  v  Dešečo  vas  do  križišča  pri  kapelici ,  kjer  gremo  naravnost  do  ovinka  in  z  njega  naravnost  po  kolovozu  v  gozd .  Nato  čez  travnike  v  Budganjo  vas ,  po  cesti  desno ,  navzgor  skozi  vas ,  mimo  cerkve  navzdol  in  levo  na  poljsko  pot ;  na  razcepu  pri  kapelici  naravnost  med  travniki  in  polji .  Ko  pot  zavije  desno  ob  njivi ,  gremo  naravnost  ob  robu  njive  na  levi ,  na  kolovoz  in  na  cesto .  Po  njej  levo  in  v  bližnjo  Stransko  vas .  Pred  hišo  št.  1  levo  na  ulico  Nad  Miklavžem  in  po  njej  navzdol  do  cerkve ,  kjer  zavijemo  levo  ( desno  je  turistična  kmetija  Koren )  in  gremo  čez  Krko  in  po  Bregu  naravnost  navzgor  v  središče  Žužemberka .  Gostilna ,  trgovina ,  bar ,  slaščičarna .  Žig  na  turistični  kmetiji  Koren ,  tel.  07 / 308  72  60 .

Žužemberški  grad ,  ki  je  prvič  omenjen  na  koncu  13.  stoletja ,  je  deloma  obnovljen  in  vsako  leto  gosti  Poletne  grajske  prireditve .  Organizira  jih  Turistično  društvo  Suha  krajina  ( tel.  041 / 342  710 ) .  Če  se  v  Žužemberku  znajdemo  15.  julija ,  se  težko  pretisnemo  naprej ,  ker  se  takrat  odvijajo  zelo  obiskani  Trški  dnevi .

čas  hoje :  5  do  6  ur

čas  hoje :  4  ure

>  Različica  Gornje  LazeRadohaVahta

To  je  prvotna  smer  E7  do  prevala  Vahta  skozi  gozdove  Radohe .

čas  hoje :  2  uri

težavnost :  1

čas  hoje :  2  dni  oziroma  16  ur

dolžina :  6  km

vzpon :  220  m

dolžina :  17  km

dolžina :  52  km

čas  hoje :  56  ur

dolžina :  22  km

vzpon :  250  m

9 / 2  Ko  v  Ormožu  pokukamo  na  grajsko  dvorišče ,  menda  ni  odveč ,  če  stopimo  še  do  parka  za  gradom .

dolžina :  5  km

JeruzalemLjutomer

Z  Jeruzalema  krenemo  nazaj  po  slemenski  cesti ,  mimo  odcepa ,  kjer  smo  prišli  nanjo ,  in  nato  na  razcepu  pri  velikem  kostanju  na  začetku  vasi  Železne  Dveri  naravnost ,  mimo  izletniške  kmetije  Belec  zložno  navzdol  po  široko  odprtem  svetu  vinskih  goric .  Ko  pridemo  do  gradu  podobne  stavbe ,  nekdanje  vinske  kleti  benediktinskega  samostana  v  Admontu  na  avstrijskem  Štajerskem ,  se  cesta  prevesi  strmeje  navzdol .  Ko  to  spoznamo ,  smo  že  predaleč ;  E7  gre  namreč  tik  ob  stavbi ,  okoli  vogala  z  žlebom ,  na  katerem  je  markacija ,  proti  vinogradom  in  z  ovinka  naravnost ,  po  prehodu  med  vinogradi  navzdol  in  s  travnika  levo  na  cesto .  Po  njej  desno ,  pred  hišo  levo  in  po  poti  skozi  gozd .  Na  razcepu  tik  nad  dolino  zavijemo  desno  in  se  spustimo  do  ceste .  Pod  njo  so  postanku  prijazni  ribniki ,  ob  katerih  pridemo  do  bližnje  turistične  kmetije  Frank  Ozmec .  Sicer  gremo  po  cesti  levo ,  nad  ribniki  do  ceste  LjutomerOrmož .  Desno  in  ob  njej  v  Ljutomer .  Na  razcepu  levo  ( prometna  smerokaza  za  Radence  in  Mursko  Soboto )  in  po  Ormoški  cesti  v  središče  mesta .  Na  desni  je  lončarstvo  Žuman  s  stalno  razstavo  lončarskih  izdelkov .  Na  krožnem  križišču  naravnost  v  središče  mesta  do  hotela  Jeruzalem  ( te .  02 / 581  12  11 ) .  Žig  v  recepciji  hotela .  Trgovine ,  okrepčevalnice ,  restavracije ,  slaščičarne ,  LTO  Prlekija .

Ko  slavnostno  prekoračimo  Muro ,  uradno  stopimo  iz  Prlekije  v  Prekmurje ,  kar  med  drugim  pomeni ,  da  si  zdaj  prekmursko  gibanico  privoščimo  v  njeni  domovini .  Morda  že  kar  v  Beltincih ,  kjer  poleg  tega  brez  težav  postanemo  v  razsežnem  parku  ob  gradu .

dolžina :  12  km

15b  Dražica  gostilna  Most
