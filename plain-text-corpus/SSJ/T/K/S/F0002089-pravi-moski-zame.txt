 
Klepet  - -  lahkoten ,  a  vendarle  težaven 

*  " Moja  sedanja  zveza  je  prešla  v  navado . "  Živeti  v  zvezi ,  ki  vas  ne  zadovoljuje ,  in  z  enim  očesom  že  škiliti  po  naslednjem  kandidatu ,  ni  ravno  najboljši  način ,  toda  moralo  ob  stran :  po  izkušnjah  sodeč  ima  nova  zveza  slabo  prihodnost ,  če  jo  izrabite  za  to ,  da  pobegnete  iz  prejšnje .  Izkušnje  vedno  znova  dokazujejo ,  da  večina  globokih  ljubezenskih  zvez  vznikne  le  tedaj ,  če  si  jih  pred  tem  - -  deloma  tudi  boleče  - -  resnično  želite .  Samsko  življenje  se  tako  izplača ,  tudi  če  je  kdaj  na  prvi  pogled  neudobno .

*  Zadošča  pogled  čez  prostor  in  vemo :  Tu  mi  ni  nihče  simpatičen .

*  Seveda  je  pomembno  naše  trenutno  razpoloženje .  Jezo ,  žalost ,  stres ,  strah  " izžarevamo "  prav  tako  kot  veselje ,  srečo ,  zaupanje ,  odprtost .

*  Še  pomembnejša  kot  trenutno  razpoloženje  je  naša  osnovna  naravnanost .  Kdor  ima  jasne  predstave  o  sebi ,  pozitivno  izžareva  in  lahko  pritegne  tudi  druge .  Notranje  izžarevanje  zato  ni  naključni  zadetek ,  ki  je  nekaterim  izbrancem  položen  v  zibelko .  Z  njim  tudi  ni  mogoče  manipulirati ,  ga  zavestno  vzpostavljati  - -  niti  z  novo  zunanjostjo  niti  z  narejenim  nasmeškom .  Temeljni  pogoj  za  njegov  razvoj  je  ljubezen  do  samega  sebe  in  samozavest .  Z  egoizmom  in  precenjevanjem  samega  sebe  imata  ljubezen  in  samozavest  tako  malo  skupnega  kot  pravi  sončni  zahod  s  kičasto  razglednico .  Najlažje  doživljamo  sebe  kot  prikupne  in  dobre  takrat ,  ko  nam  drugi  ploskajo .  Toda  kaj

se  zgodi ,  ko  ploskanje  izostane ,  ker  bi  naša  nova  pričeska  bolj  pristajala  stari  materi ,  ker  smo  pravkar  padli  na  izpitu  ali  se  sporekli  s  šefom ?  V  teh  primerih  zaupanje  vase  navadno  takoj  upade .  Pogosto  se  sami  še  dodatno  podcenjujemo ,  neizprosno  nergamo  zaradi  svojih  domnevnih  ali  dejanskih  slabosti  in  si  tako  jemljemo  moči  za  nov  poskus .  Seveda  je  samokritika  pomembna ,  toda  smiselna  je  le  tedaj ,  ko  je  povezana  z  zdravo  samozavestjo ,  v  nasprotnem  primeru  lahko  učinkuje  uničevalno .  Ljubezen  do  sebe  je  osnovni  in  prvi  pogoj  za  osebno  srečo  - -  brez  nje  ne  moremo  pozitivno  učinkovati  na  druge ,  niti  ljubiti  drugega .  In  kot  smo  že  dejali ,  nima  to  prav  nič  skupnega  z  brezobzirnim  egoizmom .

" Ljubezen  do  samega  sebe  je  neločljivo  povezana  z  ljubeznijo  do  vseh  drugih  bitij " ,  je  zapisal  Erich  Fromm  v  svoji  znani  knjigi  Umetnost  ljubezni .  Že  v  uvodu  je  slavni  psiholog  prepričeval  bralca ,  da  morajo  " spodleteti  vsi  njegovi  poskusi ,  da  bi  ljubil ,  če  si  aktivno  ne  prizadeva  razviti  svoje  celotne  osebnosti . "  Za  to  je  nedvomno  potreben  določen  napor .

Vsekakor  tudi  ne  more  škoditi ,  če  se  od  časa  do  časa  odpoveste  vsem  poskusom ,  da  bi  izboljšali  svoje  razpoloženje  - -  in  si  čisto  preprosto  privoščite  slab  dan .  Tudi  pozitivno  izžarevanje  si  lahko  kdaj  privošči  odmor .

Pet  let ,  od  svojega  17.  leta ,  je  Marina  preživela  z  Juretom .  Danes ,  ko  je  stara  24  let ,  bi  najraje  pozabila  ves  ta  čas :  " Ne  vem ,  kaj  sem  sploh  videla  na  njem .  Jure  je  dolgočasen ,  trmast  in  pedanten .  To  zvezo  bi  si  res  lahko  prihranila . "  V  prvem  ločitvenem  šoku  je  tak  odziv  sicer  popolnoma  normalen ,  zdrav  samozaščitni  mehanizem ,  ki  prepreči  globlje  rane .  Toda  na  daljše  obdobje  si  s  takimi  pavšalnimi  sodbami  lahko  le  škodite .  Čustva ,  ki  ste  jih  nekdaj  občutili ,  niso  napačna  samo  zato ,  ker  so  se  z  leti  spremenila .  Marina  je  bila  gotovo  kdaj  zaljubljena  v  Jureta ,  verjetno  ga  je  celo  ljubila  - -  sicer  z  njim  ne  bi  preživela  pet  let .  Pet  let ,  ki  so  del  njenega  življenja  in  ki  jih  ne  more  preprosto  kar  izbrisati .  Lepi  spomini  nas  bogatijo  in  prinašajo  zaupanje  vase .  Če  si  v  spomin  prikličete  lepe  plati  zgodnejših  zvez ,  to  ni  nikakršno  romantično  sanjarjenje ,  temveč  spodbuda ,  da  začnete  iskati  primernega  partnerja .  Tudi  če  je  obdobje  zaljubljenosti  trajalo  kratek  čas ,  tudi  če  je  bilo  v  primerjavi  z  razočaranji  in  žalitvami  le  malo  srečnih  ur ,  pozitivnih  točk  in  odlik  preteklega  razmerja  ne  smete  izpodrivati .

Nikomur  ni  lahko  razmišljati  o  prejšnjih  zvezah .  Ločitve  spadajo  k  najbolj  bolečim  človekovim  izkušnjam ,  predvsem  če  je  bil  odnos  zelo  intenziven  in  je  dolgo  trajal .  Kljub  temu  pa  je  pomembno ,  da  se  znate  soočiti  s  tem ,  kaj  je  bilo  v  vašem  odnosu  narobe .  Pomislite ,  kateri  moški  so  doslej  v  vašem  življenju  igrali  večjo  vlogo  in  zakaj  se  ljubezenska  zveza  ni  ohranila . 

Priložnost  naredi  ljubezen

Prednosti  in  slabosti

" Ali  res  ne  poznaš  kakšnega  prijetnega  moškega ,  ki  bi  mi  bil  všeč ?  Seznani  me  vendar  s  kom ! "  Takšni  stavki  zvenijo  sicer  neprisiljeno ,  preostanek  podviga  pa  ima  večinoma  nezaželene  posledice .  Jasno :  vedno  se  najde  kakšna  znanka ,  ki  rada  igra  posrednico  in  po  vrsti  servira  kandidate  na  srebrnem  pladnju .  Toda :  kateri  moški  bo  ugriznil  v  vabo ?  Moški  hitro  opazijo ,  tako  kot  tudi  ženske ,  če  jih  želi  kdo  na  vsak  način  zvleči  v  zakon  - -  in  takoj  pobegnejo .  Take  posredniške  scene  so  zelo  zabavne .  Vsekakor  pa  ne  za  prizadete ,  kot  je  izkusila  tudi  28 - letna  Sabina :

Praznovanja  in  zabave :  Dobro  razpoloženje ,  dovolj  časa ,  novi  obrazi  - -  praznovanja  so  idealna  za  sklepanje  novih  poznanstev .  Seveda  morate  imeti  znance  in  prijatelje ,  ki  vas  na  praznovanje  tudi  povabijo .  Prav  tako  je  pomembno ,  da  ste  od  časa  do  časa  tudi  sami  gostitelj .  Naslednje  vabilo  nato  ne  bo  izostalo .  Mnogo  ljudi  pa  na  praznovanjih  dela  napako ,  ker  se  pogovarjajo  samo  s  tistimi  ljudmi ,  ki  jih  poznajo .  Zato  sklenite ,  da  se  boste  na  naslednji  zabavi  približali  gostu ,  ki  ga  še  ne  poznate  ali  pa  ga  poznate  zgolj  na  videz .  Ali  pa  prosite  gostitelja ,  naj  vaju  seznani .  Pogosto  je  namreč  že  gostitelj  tisti ,  ki  mimogrede  omeni  še  možno  temo  za  pogovor :  " Jaka  dela  v  mojem  oddelku  . . .  se  je  šele  pred  kratkim  priselil  v  mesto  . . .  se  odlično  spozna  na  računalnike  . . . "

On  išče  njo  - -  pri  pregledovanju  oglasne  džungle  najdemo  na  ducate  tovrstnih  oglasov .  Nekatere  takoj  odpišemo ,  nekateri  pa  se  nam  zdijo  zelo  obetavni .  Da  pa  bi  se  izognili  nepotrebnim  razočaranjem ,  je  vredno  brati  med  vrsticami :

*  Natančno  pazite  nanj .  Prestavite  v  višjo  prestavo  šele  tedaj ,  ko  se  je  moški  odzval ,  sicer  ga  boste  morda  preveč  presenetili .  Ne  spreglejte  enoznačne  zavrnitve . 

Primerna  obleka :  Naj  si  pred  zmenkom  hitro  kupimo  kakšno  novo  obleko ?  Če  vam  to  izboljša  razpoloženje ,  prav .  Za  to  priložnost  pa  vsekakor  izberite  obleko ,  v  kateri  se  počutite  privlačno  in  udobno .  Navsezadnje  je  precej  neprijetno ,  če  vas  začne  pas  nenadoma  tiščati  ali  pa  če  se  drzni  izrez  na  novi  majici  razpre  ob  najmanjšem  premiku .  Poleg  tega  se  mora  vaša  zunanjost  ujemati  z  okoljem ,  v  katerem  se  sestanete .  Kar  je  lahko  preveč  načičkano  v  udobnem  lokalu ,  je  lahko  premalo  elegantno  za  prvorazredno  restavracijo .  Pogosto  pomaga ,  da  si  predstavljate ,  kako  bi  bilo ,  če  bi  se  moški ,  ki  ste  ga  spoznali  v  kavbojkah  in  majici ,  na  prvem  zmenku  pojavil  v  brezhibni  obleki  s  svileno  kravato .  Gotovo  bi  ga  težko  takoj  prepoznali .  Distanca  bi  bila  še  večja .  Pester  kontrastni  program  lahko  sicer  vzbudi  presenečenje ,  vendar  pa  v  določenih  okoliščinah  učinkuje  moteče .  Toda  kdor  nosi  enako  obleko  kot  ob  prvem  srečanju ,  pokaže  najmanj  nedomiselnost .  Najbolje  je ,  da  poudarite  svoj  tip  in  nevsiljivo  izpostavite  prednosti .  Tudi  če  vam  prijateljica  dobronamerno  svetuje ,  da  si  za  ta  večer  izposodite  njeno  ozko  črno  obleko  z  zapeljivim  izrezom ,  o  tem  raje  skrbno  razmislite .  Lahko  se  znajdete  v  vlogi ,  ki  vam  prav  nič  ne  ustreza .  Moški  bo  dobil  napačen  vtis ,  odnos  bo  od  vsega  začetka  potekal  narobe .  Ostanite  torej  raje  zvesti  sami  sebi .

" Kazalec "  za  pravi  trenutek  je  v  nas  samih .  Tudi  če  vaš  izvoljenec  spada  med  tiste ,  ki  se  jim  " mudi " ,  se  ne  odločajte  prehitro .  To  bi  bil  napačno  razumljen  dokaz  ljubezni .  Da  si  vzamete  čas  in  sledite  svojim  občutkom ,  nima  nič  opraviti  s  krepostnostjo .  To  pa  seveda  še  ne  pomeni ,  da  morate  biti  vse  do  takrat  povsem  nedostopni .  Nasprotno :  Erotična  namigovanja  in  ljubezenski  signali  vseh  vrst  potrjujejo  ta  trenutek  bolj  kot  " hitra  noč " ,  ki  na  obeh  straneh  pušča  preveč  neuresničenih  želja .  Moški ,  ki  misli  resno ,  bo  spoštoval  potrebe  ženske .  Če  se  odzove  razdraženo  ali  se  celo  umakne ,  ker  ona  pri  drugem  ali  tretjem  srečanju  " še  vedno  ni  tako  daleč " ,  potem  ni  opravil  prve  preizkušnje  za  začetek  novega  razmerja .  Vsekakor  je  bolje  še  pravočasno  opaziti ,  da  z  njim  ni  prihodnosti . 

Ni  vedno  " kemija "  tista ,  ki  ne  ustreza  - -  včasih  tudi  čas  ni  primeren .  Če  je  on  poklicno  zelo  obremenjen ,  ima  težave  in  je  pod  stresom  in  napetostjo ,  ali  pa  še  ni  prebolel  svoje  zadnje  partnerke ,  potem  lahko  sicer  nastane  kratko  hipno  navdušenje ,  le  težko  pa  trajnejša  zaljubljenost .  Njegova  čustva ,  ki  bi  se  v  drugačnih  okoliščinah  morda  poglobila ,  so  zadušena  še  preden  se  lahko  prav  razvijejo . 

Ustvarjanje  zmede :  Ona  se  mu  zaljubljeno  smehlja ,  čez  nekaj  minut  pa  ga  ignorira .  Med  vožnjo  nežno  položi  svojo  roko  na  njegovo  koleno ,  ko  pa  jo  želi  on  na  poti  na  koncert  objeti  okoli  ramen ,  se  mu  izmakne  kot  iz  neprijetnega  prijema .  Srečen  bere  njeno  sporočilo :  Ti  si  najboljše ,  kar  se  mi  je  pripetilo !  Toliko  bolj  je  prizadet ,  da  za  pet  dni  odpotuje  na  službeno  pot ,  ne  da  bi  mu  o  tem  povedala  eno  samo  besedico .  Topla  ploha  - -  hladen  tuš .  Zaljubljenost  je  sama  po  sebi  izmenjava  čustev ,  negotovost  ni  nujno  slabost .  Navsezadnje  naj  se  vendar  tudi  on  potrudi .  Toda  dodatno  vnašanje  zmede  je  tvegano 

Tudi  slabe  izkušnje  lahko  izzovejo  tako  vedenje .  Kdor  v  otroštvu  ni  doživel  stabilnih  odnosov  ali  pa  ga  je  prejšnji  partner  prevaral ,  ima  seveda  težave  z  razvijanjem  zaupanja .  Stalno  nezaupanje  in  ljubosumje  zasenčijo  zaljubljenost .  Vsak  človek  postane  potencialni  tekmec .  Pri  tem  niso  samo  moški  tisti ,  ki  vznemirjajo .  Presenetljivo  veliko  moških  je  ljubosumnih  na  najboljše  partnerkine  prijateljice .  Vzrok  je  med  drugim  v  tem ,  da  so  moške  prijateljske  združbe  z  intimnejšimi  pogovori  redke .  Odprtost  in  zaupljivost ,  naklonjenost  in  lojalnost ,  ki  se  lahko  v  teku  let  ali  celo  desetletij  razvije  med  dvema  ženskama ,  so  jim  sumljive .  Mnogi  moški  imajo  vtis ,  da  jih  partnerka  izključuje  iz  pomembnega  čustvenega  področja ,  zato  ne  morejo  sprejeti  intenzivne  povezanosti  med  ženskami ,  ali  pa  le  s  težavo .

*  Ne  silite  se ,  da  bi  bili  vedno  dobre  volje .  Kako  se  odzove ,  kadar  ste  nerazpoloženi ?  Če  poskuša  takoj  pobegniti ,  je  to  seveda  manj  razveseljivo .  Če  mu  je  res 

Ljubezen  potrebuje  skupna  doživetja

Kakšne  načrte  ima  partner ?  Je  on  - -  kar  zadeva  njegova  čustva  - -  sploh  že  tako  daleč ,  da  bi  svoje  življenje  tudi  na  daljši  rok  usklajeval  z  vašim ?  Če  na  to  vprašanje  skomignete  z  rameni ,  bodite  previdni ,  da  ne  boste  drugega  koraka  napravili  pred  prvim .  Zaljubljenci  so  pogosto  prepričani ,  da  partner  tako  ali  tako  ve ,  kaj  se  dogaja  v  notranjosti  drugega  in  da  ima  skrivaj  enake  želje  in  cilje .  Čisto  mogoče ,  toda  na  to  se  ne  morete  nikoli  popolnoma  zanesti .  Kdor  partnerja  prehitro  sooči  z  načrti  za  skupno  prihodnost ,  lahko  doživi  grenko  razočaranje .  Veliko  moških  zgrabi  panika ,  če  nova  partnerka  ob  zajtrku  med  oglasi  za  oddajanje  stanovanj  išče  primerno  ponudbo  za  dve  osebi  ali  že  februarja  prebira  prospekte  potovalnih  agencij  za  poletni  dopust  in  potem  samoumevno  prijavi  oba .  Takoj  se  umaknejo ,  čeprav  se  jim  zamisel ,  da  bi  skupaj  odpotovala  ali  si  poiskala  skupno  stanovanje ,  načeloma  ne  zdi  slaba .  Toda  v  njihovih  očeh  pravi  trenutek  za  take  načrte  preprosto  še  ni  prišel .
