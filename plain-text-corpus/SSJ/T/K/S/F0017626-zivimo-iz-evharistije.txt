 
Živimo  iz  evharistije

Dragi  kristjan ,  sem  Jezus ,  tvoj  Odrešenik .  Neizmerno  te  ljubim .  Rad  bi ,  da  bi  te  ta  resnica  prevzela  in  bi  postala  najpomembnejše  spoznanje  v  tvojem  življenju .  Če  se  bo  to  zgodilo ,  bo  spremenila  tvoje  srce . 

Že  v  stari  zavezi  je  prerok  Izaija  napovedal :  Z  veseljem  boste  zajemali  vodo  iz  studencev  odrešenja .  Ob  šotorskem  prazniku  sem  poslušalce  povabil :  Če  je  kdo  žejen ,  naj  pride  k  meni  in  naj  pije . 

Vedno  so  po  cerkvah  goreči  verniki ,  ki  me  častijo  pod  podobo  kruha .  Častijo  me  v  tabernaklju ,  častijo  še  posebej ,  ko  sem  pred  njimi  v  monštranci ,  častijo  med  procesijo  na  praznik  svetega  Rešnjega  telesa  in  krvi .  Zahvaljujejo  se  mi  za  neštete  milosti ,  ki  jim  jih  vsak  dan  dajem .  Z  zaupanjem  me  prosijo  v  različnih  stiskah  in  težavah .

Cerkev  obhaja  spomin  na  tisto  izredno  ljubezen ,  ki  sem  jo  pokazal  v  svojem  trpljenju  in  v  kalvarijski  daritvi .  Isti  Jezus ,  ki  sem  nekoč  visel  na  križu  in  mi  je  vojak  s  sulico  prebodel  Srce ,  se  zdaj  darujem  na  oltarju .  Darujem  se  na  zakrit ,  a  zato  nič  manj  resničen  način .  Darujem  se  zate .  Moja  kri  se  na  zakramentalni  način  preliva  v  odpuščanje  tvojih  grehov  in  grehov  vsega  sveta .  Po  mašni  daritvi  pritekajo  sadovi  moje  kalvarijske  daritve  do  tebe . 

Bodi  svoboden  za  obhajanje  evharistije

Bralci  so  moji  nekakšni  utelešeni  zvočniki ,  zato  morajo  Božjo  besedo  posredovati  tako ,  da  jo  more  človek  dobro  slišati  in  sprejeti .  Tudi  duhovnik ,  ki  bere  evangelij  in  prebrano  Božjo  besedo  v  homiliji  razlaga ,  se  bo  zavedal ,  da  nastopa  v  mojem  imenu .  Zato  bo  pazil ,  da  mojemu  delovanju  in  delovanju  Svetega  Duha  ne  bo  postavljal  ovir ,  ampak  bo  to  delovanje  omogočal .

Poveličuj  z  menoj  nebeškega  Očeta  in  se  mu  zahvaljuj

Sveta  gostija  je  tudi  sad  Očetove  ljubezni ,  ki  se  je  v  moji  smrti  na  križu  najbolj  pokazala .  Nebeški  Oče  je  namreč  daroval  mene ,  svojega  edinorojenega  Sina . 

Prav  jih  boš  razumel  in  lažje  jih  boš  izpolnjeval ,  če  jih  boš  povezoval  s  prijateljstvom  z  menoj .  Božje  in  cerkvene  zapovedi  so  življenjske  smernice  za  tvoje  vsakdanje  življenje ,  da  ne  zaideš  s  poti ,  ki  drži  k  meni  v  večno  življenje .  Kakor  prometni  znaki  pomagajo  vozniku ,  da  po  cesti  varno  vozi  in  ne  ogroža  sebe  in  drugih ,  tako  zapovedi  kristjanu  omogočajo ,  da  ostaja  v  ljubezni  do  Boga  in  do  bližnjega  ter  si  tako  zagotavlja  srečno  življenje  že  na  tem  svetu ,  zlasti  pa  v  večnosti .

Zato  ima  moja  Mati  do  evharistije  globok  odnos .  Brez  mojega  učlovečenja  v  njej  ne  bi  bilo  evharističnega  zakramenta .  V  evharistiji  sem  isti  Jezus ,  ki  ga  je  Marija  spočela ,  rodila  in  vzgojila .  Isti  Jezus  se  pri  vsaki  sveti  maši  zate  darujem  nebeškemu  Očetu ,  sem  tvoja  duhovna  hrana  in  sem  zate  navzoč  v  tabernaklju .  Le  način  moje  navzočnosti  je  drugačen ,  telesnim  očem  neviden .
