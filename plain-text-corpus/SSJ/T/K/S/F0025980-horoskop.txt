 
Profesor  matematike  živi  sam  s  svojim  psičkom .  Je  upokojen  in  se  ukvarja  s  spekulativnimi  teorijami  o  nastanku  vesolja .

Poklical  sem  vedeževalko  po  telefonu  in  ji  rekel :  ‘ Spomnil  sem  se !  V  mladosti  sem  imel  morskega  prašička .  Ko  sem  se  nekoč  vrnil  s  počitnic ,  sem  odkril ,  da  te  ni  več  -  moja  mama ,  bog  ji  odpusti ,  ga  je ,  tako  je  vsaj  rekla ,  odnesla  v  živalski  vrt ,  češ  naj  bo  med  svojimi . .  Odhitel  sem  v  živalski  vrt  in  ga  klical  po  imenu  -  Franko !  Franko !  -  a  bodisi  da  so  z  njim  že  nakrmili  udava  ali  pa  so  sredi  množice  drugih  morskih  prašičkov  same  od  sebe  odpadle  z  njega  spone  preteklosti ;  vsekakor  se  mi  ni  oglasil .  Mami  sem  zameril .  Zadnja  leta  njenega  življenja ,  ko  je  bila  priklenjena  na  invalidski  voziček ,  sem  jo  vsak  dan  vozil  v  živalski  vrt  in  jo  ure  in  ure  puščal  pred  kletko  z  morskimi  prašički ;  a  ko  je  preminila ,  sem  na  to  strašno  zgodbo  polagoma  povsem  pozabil .  Mislite ,  da  bi  bila  to  lahko  ta  nepreboljena  izguba ? ’  Rekla  je :  ‘ Lahko  se  kar  hitro  prepričava .  Ravno  danes  imam  spiritistično  seanso ,  na  kateri  bom  klicala  nespokojne  duhove .  Pridite  čez  dve  uri ! ’  ‘ Priklicala  bova  duha  mojega  morskega  prašička ? ’  sem  vprašal  s  strahospoštovanjem .  ‘ Ne  -  priklicala  bova  duha  vaše  matere !  Kaj  ne  vidite ,  da  je  pes  izginil ,  ker  niste  odpustili  materi ,  dokler  je  bila  še  živa ?  Imate  kak  predmet ,  ki  vam  je  spomin  nanjo ? ’  ‘ Nič  posebnega ,  če  ne  štejem  prstana ,  ki  sem  ji  ga  kupil  iz  honorarja  za  svojo  prvo  revialno  objavo ,  po  njeni  smrti  pa  sem  ga  vzel  nazaj . ’  ‘ Odlično , ’  se  je  razveselila .  ‘ Kot  nalašč !  Prinesite  ga  s  sabo .  Ravno  tak  predmet  premore  potrebno  energijo ,  da  odpre  prehod  med  tem  in  onim  svetom .  Veliko  laže  bova  doklicala  vašo  gospo  mamo  -  skozi  prstan ! ’
