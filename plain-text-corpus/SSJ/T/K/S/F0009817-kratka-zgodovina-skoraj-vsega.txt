 
cip

22  IN  ZDAJ :  NA  SVIDENJE  FOSILOM

Proton  je  infinitezimalni  delček  atoma .  ( In  že  atom  je  sam  po  sebi  izjemno  majhna  reč . )  Protoni  so  tako  majhni ,  da  jih  je  v  drobceni  kapljici  črnila ,  tako  majhni ,  kot  je  tale  pika  na  i ,  kakih  500.000.000.000  ( petsto  milijard ) .  To  so  torej  nadvse  mikroskopski  delci ,  če  se  lahko  tako  izrazimo .

In  tako  se  iz  praznega  niča  začne  naše  vesolje .

Po  naključju  so  motnje ,  ki  jih  povzroča  mikrovalovno  sevanje  ozadja ,  nekaj ,  kar  smo  vsi  že  videli  in  kar  dobro  poznamo !  Nastavite  svoj  televizijski  sprejemnik  na  katerikoli  kanal ,  kjer  ne  lovite  nobenega  programa .  Okrog  en  odstotek  šumečega  " snega " ,  ki  ga  vidite ,  pripada  pradavnim  odmevom  velikega  poka .  Ko  se  boste  naslednjič  pritoževali ,  da  se  " nič  ne  vidi " ,  se  poskusite  spomniti ,  da  imate  v  resnici  možnost  gledati  film  iz  davne  preteklosti :  rojevanje  vesolja .

Tudi  za  Pluton  ne  vemo  čisto  zagotovo ,  kako  velik  je ,  iz  česa  je  sestavljen ,  kakšno  atmosfero  ima ;  pravzaprav  niti  ne  vemo ,  kaj  v  resnici  je .  Veliko  astronomov  verjame ,  da  Pluton  sploh  ni  planet ,  ampak  le  največji  doslej  najdeni  objekt  v  območju  galaktičnih  " preostankov " ,  znanem  po  imenu  Kuiperjev  pas .  Obstoj  pasu  je  leta  1930  napovedal  neki  drug  astronom ,  F.  C.  Leonard ,  poimenovan  pa  je  po  holandskem  astronomu  Gerardu  Kuiperju ,  ki  je  delal  v  Ameriki  in  ki  je  zamisel  razvil .  Iz  Kuiperjevega  pasu  izvirajo  tako  imenovani  kratkoperiodični  kometi ,  to  so  tisti ,  ki  dokaj  pogosto  prihajajo  naokrog ;  najbolj  znan  med  njimi  je  Halleyjev  komet .  Dolgoperiodični  kometi  ( mednje  sodita  nedavno  opazovana  kometa  Hale - Bopp  in  Hyakutake ) ,  ti  samotni  popotniki ,  prihajajo  iz  veliko  bolj  oddaljenega  Oortovega  oblaka ,  o  katerem  bomo  več  povedali  v  nadaljevanju .

" Zdi  se ,  da  pač  imam  sposobnost  pomnjenja  vzorcev  zvezdnih  polj , "  mi  je  dejal ,  kot  da  bi  se  hotel  opravičevati .  Njega  in  njegovo  ženo  Elaine  sem  obiskal  v  njuni  hišici ,  ki  je  videti  kot  iz  slikanice  in  leži  v  mirnem  koncu  vasice  Hazelbrook ,  tam ,  kjer  je  Sydneyja  končno  konec  in  se  začne  brezmejno  avstralsko  grmičevje .  " Pri  drugih  stvareh  nisem  kaj  posebej  spreten , "  je  dodal .  " Imena  si  zelo  slabo  zapomnim . "

Celih  šestdeset  milijonov  let  je  svetloba ,  ki  je  nosila  vest  o  spektakularni  smrti  te  zvezde ,  neprekinjeno  potovala  po  vesolju ,  dokler  ni  neke  avgustovske  noči  leta  2001  kot  šibek  blesk ,  komaj  opazen  na  nočnem  nebu ,  prispela  do  Zemlje .  Seveda  je  bil  ravno  Evans  na  svojem  gričku ,  kjer  diši  po  evkaliptusih ,  tisti ,  ki  je  svetlobo  opazil  in  prepoznal .

Fred  Hoyle  je  bil  tisti ,  ki  si  je  ob  navdihu  šaljivosti  ( če  ne  bolj  porogljivosti )  izmislil  izraz  veliki  pok ,  in  sicer  za  radijsko  oddajo  leta  1952 .  Hoyle  je  trdil ,  da  ni  nobenega  dobrega  razloga ,  da  bi  na  osnovi  fizikalnih  zakonov  mogli  pričakovati ,  da  bi  se  vsa  snov  vesolja ,  zbrana  v  točko ,  nenadoma  začela  dramatično  razširjati .  Hoyle  je  bil  namreč  pristaš  teorije  stacionarnega  vesolja ,  po  kateri  naj  bi  se  vesolje  sicer  resda  ves  čas  razširjalo ,  obenem  pa  bi  v  njem  neprestano  nastajala  nova  snov .  Hoyle  je  tudi  dojel ,  da  bi  se  pri  imploziji  zvezd  sprostilo  ogromno  toplote  pojavile  bi  se  temperature  do  100  milijonov  stopinj  ali  še  več ,  kar  bi  bilo  dovolj  za  tvorjenje  težjih  elementov  v  procesu ,  imenovanem  nukleosinteza .  Leta  1957  je  skupaj  s  sodelavci  dokazal ,  da  težki  elementi  nastajajo  v  eksplozijah  supernov .  Za  ta  dosežek  je  W.  A.  Fowler ,  eden  od  njegovih  sodelavcev ,  dobil  Nobelovo  nagrado .  Naravnost  sramotno  je ,  da  je  pri  tem  Hoyle  ostal  praznih  rok .

Šlo  je  za  prvi  skupni  mednarodni  projekt  na  področju  znanosti ,  a  pri  njem  je  skorajda  povsod ,  kjer  je  bilo  to  le  mogoče ,  šlo  kaj  narobe .  Številne  opazovalce  je  na  poti  ustavila  vojna ,  bolezen  ali  brodolom .  Drugi  so  dospeli  na  cilj ,  ko  pa  so  odprli  zaboje  z  opremo ,  se  je  izkazalo ,  da  je  ta  povsem  uničena  ali  vsaj  poškodovana .  Spet  je  bila  usoda  posebej  nenaklonjena  Francozom .  Jean  Chappe  je  mesece  dolgo  potoval  v  Sibirijo  s  kočijo ,  čolnom  in  sanmi .  Ves  čas  je  svoje  dragocene  opazovalne  instrumente  pestoval  v  naročju  in  pazil ,  da  jih  je  obvaroval  vsakega  hujšega  tresljaja .  Na  koncu  pa  je  bil  zadnji  del  poti  popolnoma  neprehoden  zaradi  poplavljenih  rek  posledice  nenavadno  močnih  spomladanskih  deževij ,  za  katera  so  nazadnje  domačini ,  ko  so  ga  videli  usmerjati  nenavadne  instrumente  proti  nebu ,  obdolžili  njega .  Chappe  si  je  sicer  rešil  golo  življenje ,  vendar  pa  mu  ni  uspelo  napraviti  nikakršnih  koristnih  meritev .

Nekoč  je  odprl  vrata  in  pred  njimi  je  stal  njegov  avstrijski  občudovalec ,  ki  je  bil  ravnokar  prispel  z  Dunaja .  Avstrijec  ga  je  ves  razburjen  začel  hvaliti  in  poveličevati .  Nekaj  trenutkov  je  Cavendish  poslušal  komplimente ,  kot  da  gre  za  najbolj  žaljive  udarce ,  nato  pa  tega  ni  več  zdržal  in  je  pobegnil  po  vrtni  poti  in  skozi  vrata  ograje ,  pri  čemer  je  pustil  vhod  v  hišo  na  široko  odprt .  Trajalo  je  več  ur ,  preden  so  ga  spravili  nazaj  na  posestvo .  Sicer  pa  je  celo  s  svojim  hišnikom  komuniciral  le  prek  pisem .

* James  Boswell  ( 17401795 ) ,  škotski  odvetnik  in  esejist ,  posebej  znan  po  biografiji  Življenje  Samuela  Johnsona  ( The  life  of  Samuel  Johnson ) .  Imel  je  izjemen  spomin ,  rad  se  je  pogovarjal  in  bil  je  " pisec  po  naravi "  ( natural  writer ) .  ( op.  prev. )

Vendar  pa  velikanski  Lyellov  vpliv  kljub  vsemu  ni  zelo  pretirano  poudarjen .  Knjiga  Osnove  geologije  je  bila  ponatisnjena  dvanajstkrat  še  za  časa  njegovega  življenja .  V  njej  so  bile  zamisli ,  ki  so  oblikovale  geološko  misel  še  globoko  v  dvajseto  stoletje .  Darwin  je  prvo  izdajo  knjige  vzel  s  seboj  na  potovanje  z  ladjo  Beagle .  Pozneje  je  zapisal ,  da  je  " velika  odlika  Osnov  v  tem ,  da  popolnoma  spremenijo  način  posameznikovega  razmišljanja  in  da  celo  stvari ,  ki  jih  niti  Lyell  nikoli  ni  videl ,  bralec  začne  presojati ,  kot  da  bi  jih  gledal  z  Lyellovimi  očmi " .  Darwin  je  na  Lyella  gledal  skoraj  kot  na  boga ,  podobno  kot  še  številni  drugi  v  tistem  času .  Dokaz  moči  Lyellove  vladavine  so  osemdeseta  leta  dvajsetega  stoletja ,  ko  so  geologi  morali  opustiti  del  njegove  teorije ,  če  so  jo  hoteli  uskladiti  s  teorijo  izginotij  vrst  zaradi  naravnih  katastrof ,  kot  so  bili  npr.  padci  asteroidov  ali  velikih  meteoritov  na  Zemljo  ( angl.  Impact  theory  of  extinctions ) .  To  jih  je  skoraj  pokončalo .  A  o  tem  govori  neko  drugo  poglavje .

* Novozelandec .  ( op.  prev. )

7

Ker  je  bil  Lavoisier  tudi  eden  vodilnih  članov  Francoske  kraljeve  akademije  znanosti  ( Academie  Royale  des  Sciences ) ,  je  moral  biti  seznanjen  z  vsemi  aktualnimi  problemi  ter  aktivno  sodelovati  pri  njihovem  reševanju  najsi  je  šlo  za  hipnozo ,  reformo  zaporov ,  dihanje  insektov  ali  preskrbo  z  vodo  v  Parizu .  Bil  je  tako  močan  in  vpliven ,  da  je  leta  1780  z  le  nekaj  omalovažujočimi  pripombami  zavrnil  novo  teorijo  o  vžiganju ,  ki  jo  je  akademiji  predstavil  nadobuden  mlad  učenjak .  Teorija  je  bila  sicer  nepravilna ,  a  mladi  znanstvenik  Lavoisierju  zavrnitve  nikoli  ni  odpustil .  Ime  mu  je  bilo  Jean - Paul  Marat .

V  začetku  devetnajstega  stoletja  je  v  Angliji  prišlo  v  modo  vdihovanje  dušikovega  oksida  ali  smejalnega  plina .  Odkrili  so  namreč ,  da  ob  uporabi  tega  plina  pride  do  " prijetnega  drgetanja "  telesa .  V  naslednjih  petdesetih  letih  je  bil  dušikov  oksid  droga ,  ki  so  jo  uporabljali  mladi  in  tudi  manj  mladi .  Eno  od  učenih  društev ,  Askezijsko  društvo  ( Askesian  Society ) ,  je  šlo  še  dlje .  V  gledališčih  so  prirejali  " večere  smejalnega  plina " ,  na  katerih  so  se  prostovoljci  lahko  osvežili  s  krepkimi  inhalacijami  in  nato  zabavali  gledalce  s  smešnim  opotekanjem  po  odru .

Vse  to  omenjam  zato ,  da  osvetlim  protislovje  kemije ,  ki  je  v  osemnajstem  stoletju  prispela  zelo  daleč ,  nato  pa  je  v  prvih  desetletjih  devetnajstega  nekako  zastala ;  podobno  se  je  zgodilo  geologiji  v  dvajsetem  stoletju .  Za  takšno  stanje  je  bilo  delno  krivo  pomanjkanje  opreme  tako  na  primer  vse  do  druge  polovice  stoletja  ni  bilo  na  voljo  centrifuge ,  kar  je  omejevalo  doseg  številnih  poskusov  delno  pa  je  šlo  za  družbene  razloge .  Kemija  je  bila  področje ,  s  katerim  so  se  ukvarjali  poslovneži ,  tisti ,  ki  so  pridobivali  ali  predelovali  premog ,  kalijevo  sol  in  barvila ,  in  ne  gospodje ;  ti  so  se  udejstvovali  v  geologiji ,  prirodoslovju  in  fiziki .  ( To  je  bilo  v  celinski  Evropi  le  za  spoznanje  manj  togo  kot  na  Otoku . )  Tako  je  pojav  Brownovega  gibanja ,  ki  sodi  med  najpomembnejša  odkritja  stoletja  in  ki  je  dokazal ,  da  se  molekule  gibljejo ,  opisal  škotski  botanik  Robert  Brown ,  in  ne  kak  kemik .  ( Brown  je  leta  1827  opazil ,  da  se  zrna  peloda ,  ki  jih  potrese  v  vodo ,  v  nedogled  gibljejo ,  pa  če  posodo  z  vodo  še  tako  dolgo  pusti  pri  miru ,  tako  da  bi  se  moral  sistem  že  zdavnaj  umiriti .  Vzrok  za  to  neprestano  gibanje  delovanje  nevidnih  molekul  je  bil  dolgo  nepojasnjen . )

Ob  vseh  teh  podvigih  in  službah  pa  je  nekako  našel  čas  tudi  za  ukvarjanje  s  pravo  znanostjo .  Postal  je  svetovno  znana  avtoriteta  na  področju  termodinamike  in  prvi ,  ki  je  osvetlil  načela  prenašanja  toplote  po  tekočini  ter  cirkulacije  oceanskih  tokov .  Iznašel  je  kar  nekaj  uporabnih  reči ,  na  primer  " kafetiero "  ( pripravo  za  ekspresno  kuhanje  kave ) ,  toplo  spodnje  perilo  in  vrsto  ognjišča ,  ki  mu  še  danes  pravimo  Rumfordovo  ognjišče .  Leta  1805  je  med  kratkim  bivanjem  v  Franciji  zasnubil  gospo  Lavoisier ,  vdovo  Antoine - Laurenta ,  in  se  z  njo  poročil .  Zakon  ni  bil  najbolj  uspešen  in  kmalu  sta  se  razšla .  Rumford  je  ostal  v  Franciji  in  tu  leta  1814  tudi  umrl ,  spoštovan  od  vseh ,  razen  od  svojih  bivših  žena .

Mendelejev  pa  je  začel  nekoliko  drugače .  Kemijske  elemente  je  razporejal  v  skupinah  po  sedem ,  v  osnovi  pa  je  njegov  razmislek  temeljil  na  enakih  predpostavkah  kot  Newlandsov .  Nenadoma  se  je  zamisel  zazdela  genialna  in  zanimivo  naravna .  Ker  so  se  lastnosti  elementov  enakomerno ,  periodično  ponavljale ,  je  iznajdba  dobila  ime  periodni  sistem  elementov .

* Konkretno  gre  za  mero  naključnosti  oziroma  nereda  v  sistemu .  V  učbeniku  Splošna  kemija  ( General  Chemistry )  avtor  Darrell  Ebbing  navede  zelo  koristen  pripomoček  za  lažje  razumevanje  pojma :  sveženj  kart .  Ko  vzamemo  nove  karte  iz  škatle ,  so  urejene  po  barvah  in  znotraj  vsake  barve  po  naraščajoči  vrednosti .  Temu  stanju  lahko  rečemo  " urejeno " .  Ko  karte  premešamo ,  naredimo  stanje  neurejeno .  Entropija  je  način ,  s  katerim  merimo ,  kako  močno  je  stanje  neurejeno ,  in  poskušamo  napovedati  verjetnost ,  da  bomo  s  prihodnjimi  mešanji  prišli  do  neke  konkretne  razporeditve .  Če  bi  radi  entropijo  zares  razumeli ,  si  morate  razjasniti  še  pojme ,  kot  so  termično  neravnovesje ,  mrežne  razdalje  in  stihiometrične  relacije ,  a  tudi  opisano  zadošča  za  približno  predstavo .

Slipher  je  bil  prvi ,  ki  je  ta  pojav  opazil  pri  svetlobi  in  tudi  dojel  možnost  njegove  velike  pomembnosti  za  razumevanje  gibanj  v  vesolju .  Žal  pa  nihče  ni  bil  posebej  pozoren  na  njegovo  delo .  Lowellov  observatorij  je  bil ,  kot  se  boste  spomnili ,  po  zaslugi  Percivala  Lowella  nekoliko  poseben .  Zgrajen  je  bil  leta  1910 ,  pravzaprav  predvsem  zaradi  Lowellove  obsedenosti  s  kanali  na  Marsu .  Opazovanje  slednjih  je  bilo  tudi  najpomembnejše  astronomsko  početje  na  observatoriju .  Slipher  Einsteinove  teorije  relativnosti  ni  poznal ,  svet  pa  ni  poznal  Slipherja .  In  tako  tudi  za  njegovo  odkritje  ni  izvedel  nihče .

Na  koncu  so  imeli  fiziki  dve  teoriji ,  ki  sta  temeljili  na  nasprotujočih  si  predpostavkah ,  a  sta  obe  dajali  enake  rezultate .  Takšna  situacija  je  bila  res  nevzdržna .

V  praksi  to  pomeni ,  da  ne  morete  nikoli  z  gotovostjo  predvideti ,  kje  je  elektron  v  danem  trenutku .  Vedno  lahko  navedete  le  verjetnost ,  da  ga  boste  našli  na  danem  mestu .  V  nekem  smislu  je  imel  prav  Dennis  Overbye ,  ki  je  zapisal ,  da  elektron  pravzaprav  ne  obstaja ,  dokler  ni  opažen .  Rečemo  pa  lahko  tudi  drugače :  dokler  elektron  ni  izmerjen ,  moramo  gledati  nanj ,  kakor  da  je  " hkrati  povsod  in  nikjer " .

Konec  štiridesetih  let  dvajsetega  stoletja  je  podiplomski  študent  na  univerzi  v  Chicagu ,  Clair  Patterson  ( ki  je  bil ,  kljub  imenu ,  kmečki  fant  iz  Iowe ) ,  z  uporabo  svinčevega  izotopa  skušal  končno  določiti  pravo  starost  Zemlje .  Na  žalost  so  vsi  vzorci ,  ki  jih  je  poskušal  meriti ,  kmalu  postali  kontaminirani ,  in  to  večinoma  zelo  močno .  V  glavnem  so  vsebovali  približno  po  dvestokrat  več  svinca ,  kot  bi  ga  normalno  pričakovali .  Precej  let  je  moralo  miniti ,  preden  je  Patterson  ugotovil ,  da  je  razlog  za  to  obžalovanja  vredni  izumitelj  Thomas  Midgley  mlajši .

Ko  so  začele  krožiti  novice  o  nevarnosti  nove  snovi ,  se  je  Thomas  Midgley ,  iznajditelj  etila ,  togoten  odločil ,  da  bo  s  prikazom  neškodljivosti  snovi  prepričal  novinarje  in  pomiril  rastočo  zaskrbljenost .  Medtem  ko  je  govoričil  o  predanosti  podjetja  varnosti ,  si  je  polival  tetraetilni  svinec  po  rokah ,  nato  je  čašo  tekočine  ponesel  k  nosu  za  celo  minuto  in  ves  čas  ponavljal ,  da  bi  vse  to  lahko  počel  vsak  dan ,  in  to  povsem  brez  bojazni  za  zdravje .  V  resnici  pa  je  Midgley  tedaj  že  zelo  dobro  vedel  za  nevarnost  zastrupitve  s  svincem .  Sam  je  zaradi  prevelike  izpostavljenosti  že  nekaj  mesecev  prej  resno  zbolel  in  se  snovi  sploh  ni  več  niti  najmanj  izpostavljal ,  razen  kadar  je  moral  prepričevati  novinarje ,  da  ni  prav  nič  škodljiva .

Komaj  je  metoda  prešla  v  splošno  rabo ,  se  je  pokazalo ,  da  ima  določene  pomanjkljivosti .  Najprej  so  odkrili ,  da  je  ena  od  osnovnih  konstant  Libbyjeve  formule ,  razpadna  konstanta ,  za  približno  tri  odstotke  napačna .  Dotlej  je  bilo  po  vsem  svetu  opravljenih  že  na  tisoče  meritev .  Znanstveniki  so  se  odločili ,  da  bodo  raje  ohranili  nenatančno  konstanto ,  kot  da  bi  vse  meritve  opravili  še  enkrat .  Tim  Flannery  pravi :  " In  tako  je  vsaka  starost ,  določena  z  metodo  radioaktivnega  ogljika ,  približno  za  tri  odstotke  premajhna . "  Težav  pa  s  tem  še  ni  bilo  konec .  Kmalu  se  je  tudi  izkazalo ,  da  se  vzorci  ogljika  14  hitro  kontaminirajo  z  ogljikom  iz  drugih  virov .  Zadošča ,  da  je  na  vzorcu  neopaženo  ostal  na  primer  droben  odkrušek  lista  ali  druge  vegetacije .  Za  mlajše  vzorce ,  torej  take ,  ki  so  stari  dvajset  tisoč  let  ali  manj ,  rahla  kontaminacija  ne  pomeni  posebej  veliko ,  pri  starejših  vzorcih ,  kjer  je  prvotnega  ogljika  14  še  zelo  malo ,  pa  lahko  pomeni  resno  težavo .  V  prvem  primeru  je ,  kot  omeni  Flannery ,  tako ,  kot  da  bi  se  pri  štetju  tisoč  dolarjev  zmotili  za  enega ;  v  drugem  primeru  pa  bi  se  zmotili  za  en  dolar  pri  preštevanju  dveh  dolarjev .

V  eni  od  raziskav ,  ki  je  trajala  pet  let  in  jo  je  vodil  zdravnik  brez  specialističnih  znanj  s  področja  kemijske  patologije ,  so  prostovoljci  vdihavali  ali  požirali  večje  količine  svinca .  Nato  so  analizirali  njihove  iztrebke  in  urin .  Očitno  zdravnik  ni  vedel ,  da  se  svinec  ne  izloča  iz  telesa ,  ampak  se  akumulira  v  kosteh  in  v  krvi ,  ravno  zato  je  tako  nevaren .  V  tej  raziskavi  pa  niso  testirali  niti  krvi  niti  kosti  prostovoljcev .  Na  podlagi  rezultatov  te  dolgotrajne ,  a  pomanjkljive  in  napačne  raziskave  je  bil  svinec  razglašen  za  neškodljivega .

Teorija  strun  je  izvrgla  nadaljnjo  teorijo :  pravi  se  ji  teorija  M  in  združuje  površine ,  ki  jim  s  skupnim  imenom  pravimo  membrane  ali  brane .  Tu  pa  je  ( mi  je  zelo  žal ! )  na  avtocesti  znanja  izvoz ,  kjer  mora  večina  od  nas  zaviti  dol .  Naj  navedem  stavek  iz  časopisa  New  York  Times ,  ki  zadeve  razlaga  splošni  javnosti  tako  " preprosto ,  kot  je  le  mogoče " :

Problem  pri  " dokončnih "  meritvah  je  v  tem ,  da  je  pri  vsakem  rezultatu  največkrat  na  voljo  ogromno  prostora  za  interpretacijo .  Predstavljajte  si ,  da  ponoči  stojite  nekje  zunaj  in  poskušate  ugotoviti ,  kako  daleč  sta  dve  električni  luči .  S  pomočjo  običajnega  načina ,  ki  ga  uporabljajo  astronomi ,  boste  na  primer  ugotovili ,  da  sta  obe  enako  svetli  in  da  je  ena  denimo  za  petdeset  odstotkov  dlje  stran  kot  druga .  Do  tod  vse  lepo  in  prav ,  a  kaj ,  ko  ne  veste ,  ali  je  bližnja  luč  oddaljena  37  metrov  in  ima  58 - vatno  žarnico ,  ali  pa  je  morda  oddaljena  36  metrov  in  pol  ter  ima  61 - vatno  žarnico .  Poleg  tega  morate  dopustiti  tudi  razlike ,  ki  jih  povzroča  spremenljiva  Zemljina  atmosfera  ali  intergalaktični  prah ,  motečo  svetlobo  zvezd  iz  ozadja  in  še  številne  druge  vplive .  Končni  rezultat  je  vedno  odvisen  od  predpostavk ,  ki  ste  jih  morali  privzeti ,  če  ste  hoteli  priti  do  rezultata .  Vsaka  predpostavka  lahko  pomeni  kamen  spotike .  Težava  je  tudi  v  tem ,  da  je  prošenj  za  teleskopski  čas  vedno  več ,  kot  je  na  voljo  časa ,  znano  pa  je  tudi ,  da  so  merjenja  rdečih  premikov  vedno  dolgotrajna .  Lahko  se  zgodi ,  da  v  vsej  noči  dobite  eno  samo  uporabno  meritev .  Zato  so  bili  astronomi  pogosto  prisiljeni  ( ali  pa  so  to  sami  izbrali )  svoje  zaključke  napraviti  na  osnovi  zelo  pičlih  dokazov .  Novinar  Geoffrey  Carr  je  napisal :  " V  kozmologiji  je  gora  teorije ,  zgrajena  na  krtini  dokazov . "  Martin  Rees  pa  pravi :  " Naše  sedanje  zadovoljstvo  [ s  stopnjo  razumevanja ]  morda  bolj  kaže  na  pomanjkanje  podatkov  kakor  na  odličnost  teorije . "

Alfred  Wegener  ni  doživel  časov ,  ko  so  bile  njegove  teorije  potrjene  in  sprejete .  Med  ekspedicijo  na  Grenlandijo  leta  1930  je  na  svoj  rojstni  dan  šel  sam  ven ,  da  bi  preveril  zaloge .  Nikoli  se  ni  vrnil .  Nekaj  dni  pozneje  so  ga  našli  mrtvega  na  ledu .  Pokopali  so  ga  na  istem  mestu  in  še  vedno  je  tam ,  le  da  je  danes  že  kak  meter  bližje  Severni  Ameriki ,  kot  je  bil ,  ko  je  umrl .

Enega  od  njih  niso  izsledili  vse  do  leta  1991 ,  ko  je  že  odletel  mimo .  Poimenovali  so  ga  1991  BA ,  opažen  pa  je  bil ,  ko  je  letel  mimo  nas  na  razdalji  170.000  kilometrov .  V  kozmičnih  merilih  je  to  tako ,  kot  če  bi  krogla  zletela  skozi  naš  rokav  in  se  ne  bi  dotaknila  roke .  Dve  leti  pozneje  nas  je  za  le  145.000  kilometrov  zgrešil  drugi ,  nekoliko  večji  asteroid .  Tudi  tega  nismo  videli ,  vse  dokler  se  ni  začel  že  oddaljevati .  Če  bi  šel  le  za  las  bližje ,  bi  se  zaletel  v  nas  brez  opozorila .  Timothy  Ferris ,  ki  piše  za  časopis  New  Yorker ,  pravi ,  da  se  takšni  bližnji  preleti  zgodijo  morda  po  dvakrat  na  teden ,  le  da  seveda  zanje  ne  vemo .

Rezultati  pa  so  bili  tako  nepričakovani ,  da  so  trije  znanstveniki  najprej  mislili ,  da  je  nekaj  narobe .  Količina  iridija  v  Alvarezovem  vzorcu  je  bila  tristokrat  večja  od  običajne ,  bistveno  večja ,  kot  so  predvidevali .  V  naslednjih  mesecih  sta  Asaro  in  njegova  kolegica  Helen  Michel  delala  po  trideset  ur  skupaj .  ( " Ko  enkrat  začnete ,  ne  morete  nehati , "  pojasnjuje  Asaro . )  Vedno  vnovič  sta  analizirala  vzorce  in  vsakokrat  dobivala  enake  rezultate .  Merjenja  vzorcev  iz  drugih  krajev  iz  Danske ,  Nemčije ,  Španije ,  Francije ,  Nove  Zelandije ,  z  Antarktike  so  pokazala ,  da  je  količina  iridija  povečana  povsod  po  svetu ,  ponekod  je  celo  petstokrat  večja  od  običajne .  Očitno  se  je  bilo  zgodilo  nekaj  velikega  in  nenadnega ,  najverjetneje  kataklizmičnega .

Poleg  tega  Luis  Alvarez  ni  prav  nič  skrival  svojega  omalovaževanja  do  paleontologov  in  do  njihovega  prispevka  k  razširjanju  znanja ,  kar  seveda  ni  bilo  zelo  v  pomoč .  " Niso  posebej  dobri  znanstveniki .  So  bolj  podobni  zbiralcem  znamk , "  je  zapisal  v  prispevku  za  New  York  Times ,  ki  še  danes  zveni  zbadljivo .

Za  to  sta  Anderson  in  Witzke  prvič  slišala  na  konferenci  v  Južni  Dakoti ,  ko  so  kolegi  sočutno  prihajali  k  njima  in  govorili :  " Slišali  smo ,  da  ste  izgubili  svoj  krater . "  Šele  na  konferenci  sta  izvedela ,  da  so  Izett  in  drugi  znanstveniki  z  Urada  ravnokar  postregli  z  novimi  številkami ,  ki  dokazujejo ,  da  mansonski  krater  vendarle  ni  tisti ,  ki  bi  imel  kaj  z  izginotjem  dinozavrov .

Ogenj  tam  spodaj

Okrog  leta  1970 ,  ko  so  geofiziki  postopoma  uvideli ,  kako  nemirna  je  Zemljina  notranjost ,  je  prišlo  do  novega  pretresa  soočenja  s  konvekcijo  v  Zemljini  notranjosti .  Shawna  Vogel  je  to  v  knjigi  Razgaljena  Zemlja :  nova  geofizika  ( Naked  Earth :  The  New  Geophysics )  opisala  z  besedami :  " Bilo  je  tako ,  kot  da  bi  znanstveniki  desetletja  dolgo  razvrščali  plasti  Zemljine  atmosfere  troposfera ,  stratosfera  in  tako  naprej  potem  pa  bi  nenadoma  ugotovili ,  da  pravzaprav  obstaja  tudi  veter . "

Omenjenih  devetsto  let  je  seveda  povprečje  in  to  rahlo  zavajajoče .  Robert  B.  Smith  in  Lee  J.  Siegel  v  knjigi  Okna  v  notranjost  Zemlje  ( Windows  into  the  Earth ) ,  geološki  zgodovini  tega  območja ,  pravita ,  da  se  je  zadnji  večji  potres  na  področju  Tetonov  zgodil  nekje  pred  približno  pet  do  sedem  tisoč  leti .  Gorovje  je  ena  še  najbolj  " nekdanjih "  potresnih  con  na  svetu .

* Če  vas  je  kdaj  presunila  lepota  kumulov ,  katerih  robovi  so  tako  jasni  in  izraziti  ( v  nasprotju  z  robovi  drugih  oblakov ,  ki  so  zabrisani ) ,  je  tu  razlaga .  Med  vlažno  notranjostjo  kumulov  in  suhim  zrakom  zunaj  njega  je  izrazita  meja .  Vsako  molekulo  vode ,  ki  zaide  onkraj  roba  oblaka ,  suhi  okoliški  zrak  v  trenutku  posrka ,  zato  robovi  oblaka  ostajajo  ostri .  Cirusni  oblaki ,  ki  se  pojavljajo  bistveno  višje ,  so  sestavljeni  iz  ledu .  Meja  med  oblakom  in  okoliškim  zrakom  ni  tako  jasno  potegnjena ,  zato  so  njihovi  robovi  videti  razmazani .

Izhlapevanje  je  hiter  proces ;  spomnite  se  samo  na  luže  po  poletni  nevihti .  V  tisoč  letih  bi  izhlapela  celo  tako  velika  kotanja ,  kot  je  Sredozemsko  morje ,  če  se  ne  bi  ves  čas  sproti  polnilo .  Nekaj  podobnega  se  je  zgodilo  pred  malo  manj  kot  šestimi  milijoni  let  ter  povzročilo  " messinsko  krizo "  ( Messinian  Salinity  Crisis ) .  Zaradi  premikanja  kontinentalnih  plošč  se  je  zaprla  Gibraltarska  ožina .  Sredozemsko  morje  se  je  izsušilo ,  izhlapela  voda  pa  je  kot  sladkovodni  dež  padla  v  druga  morja .  Ta  so  zato  postala  malce  manj  slana  ter  ravno  toliko  manj  gosta ,  da  so  pozimi  zamrznila  v  večjem  delu ,  kot  je  bilo  običajno .  Povečana  količina  ledu  je  odbila  nazaj  več  svetlobe  Sonca  kot  pred  tem ,  zaradi  česar  je  na  Zemlji  nastopila  ledena  doba .  Tako  vsaj  pravi  teorija .

* Fotografije  ter  posnetki  zvokov  sinjega  kita  so  na  primer  na  spletni  strani  Mikea  Johnsona ,  http://www.earthwindow.com/blueair.html .  ( op.  prev. )

Seveda  je  nejasnosti  v  zvezi  z  živalmi ,  ki  stalno  živijo  pod  morjem ,  še  toliko  več .  Spomnimo  se  orjaškega  lignja ,  ki  je  našel  svoje  mesto  v  marsikateri  pripovedki .  Čeprav  se  po  velikosti  seveda  niti  približno  ne  more  kosati  s  sinjim  kitom ,  pa  ni  ravno  majhna  žival ;  njegove  oči  so  velikosti  nogometne  žoge ,  tipalke  pa  lahko  dosežejo  dolžino  20  metrov .  Tehta  skoraj  tono  in  je  največji  nevretenčar  na  Zemlji .  Če  bi  v  manjši  plavalni  bazen  dali  le  enega ,  ne  bi  bilo  več  kaj  dosti  prostora  za  plavalce .  Vendar  pa  noben  znanstvenik  kolikor  vem ,  noben  človek  sploh  še  ni  videl  živega  orjaškega  lignja .  Nekateri  zoologi  so  celotna  poklicna  življenja  posvetili  temu ,  da  bi  ga  ujeli  ali  vsaj  videli ,  a  nikomur  ni  uspelo .  Večinoma  jih  je  mogoče  videti  le ,  ko  jih  mrtve  prinese  na  obalo ,  največkrat  je  to  obala  novozelandskega  Južnega  otoka .  Verjetno  jih  je  veliko ,  saj  so  glavna  sestavina  prehrane  kita  glavača .  Ti  pa  pojedo  veliko . *

Drugod  oceani  niso  niti  približno  tako  bogati  z  življenjem .  Poglejmo  na  primer  Avstralijo .  S  36.735  kilometri  obale  in  več  kot  23  milijoni  kvadratnih  kilometrov  ozemeljskih  voda  razpolaga  z  večjim  deležem  morja  kot  katerakoli  druga  država .  Kljub  temu  pa ,  kot  piše  Tim  Flannery ,  po  ulovu  rib  ni  niti  med  prvimi  petimi  državami .  Kar  zadeva  morske  sadeže ,  je  Avstralija  velika  uvoznica .  Tako  je  zato ,  ker  je  večina  avstralskih  voda ,  kot  tudi  večina  njenega  ozemlja  nasploh ,  ena  sama  puščava .  ( Pomembna  izjema  je  Veliki  koralni  greben  v  Queenslandu ,  ki  je  razkošno  posut  z  morskimi  bitji . )  Ker  je  že  sama  zemlja  slabo  rodovitna ,  tudi  površinske  vode  v  morje  prinašajo  malo  rodovitnih  snovi .

Velika  območja  tal  Severnega  morja  so  do  čistega  izropana  tudi  po  sedemkrat  na  leto .  Takšne  stopnje  " motenja "  seveda  ne  more  vzdržati  noben  ekosistem .  V  Severnem  morju  je  ( po  ocenah  iz  več  neodvisnih  virov )  zaradi  ribarjenja  že  izginilo  vsaj  dve  tretjini  vrst .  Nič  bolje  ni  v  Atlantskem  oceanu .  Morskih  listov  je  bilo  nekoč  toliko ,  da  so  jih  ob  obalah  Nove  Anglije  posamezne  ribiške  barke  na  leto  nalovile  po  10  ton .  Danes  je  morski  list  na  severovzhodni  atlantski  obali  praktično  izumrl .

Do  leta  1960  se  je  količina  drstečih  se  polenovk  v  severnem  Atlantskem  oceanu  po  ocenah  zmanjšala  na  1,6  milijona  ton ;  do  leta  1990  pa  na  22.000  ton .  V  trgovskem  smislu  je  polenovka  praktično  izumrla .  V  svoji  izjemni  knjigi  Polenovka  ( Cod )  Mark  Kurlansky  piše :  " Ribiči  so  polovili  vse  do  zadnje . "  Morda  je  iz  zahodnega  Atlantika  polenovka  za  vselej  izginila .  Leta  1992  je  bil  lov  na  polenovke  na  obali  Grand  Banks  v  celoti  ustavljen ,  vendar  se  do  leta  2002  po  poročilu  v  reviji  Nature  še  vedno  ne  da  govoriti  o  ponovni  vzpostavitvi  nekdanjega  stanja .  Kurlansky  piše ,  da  se  je  kot  surovina  za  ribje  fileje  ali  ribje  palčke  sprva  uporabljala  polenovka ,  nato  jo  je  zamenjala  vahnja ,  potem  losos  in  nato  oslič .  " Danes , "  pravi  suho ,  " je  v  ribjih  palčkah  tisto ,  kar  je  pač  v  morju  še  ostalo . "

Življenje  je  torej  navdušujoče  in  razveseljivo ,  morda  celo  čudežno ,  nikakor  pa  ni  nemogoče ,  kar  s  svojim  lastim  skromnim  obstojem  neprestano  dokazuje  tudi  vsak  izmed  nas .  Seveda  številne  podrobnosti  v  zvezi  z  začetkom  življenja  ostajajo  povsem  nedoumljive .  Vsak  " scenarij " ,  ki  ste  ga  kdaj  prebrali  v  zvezi  z  razmerami ,  potrebnimi  za  življenje ,  vključuje  vodo  od  " tople  lužice " ,  za  katero  je  Darwin  verjel ,  da  se  je  v  njej  začelo  življenje ,  do  brbotajočih  morskih  vulkanskih  dimnikov ,  ki  so  danes  najbolj  priljubljena  zamisel  glede  okolja  za  začetek  življenja ,  vendar  pa  se  večinoma  spregleda  dejstvo ,  da  pretvorba  monomerov  v  polimere  ( torej  izdelava  beljakovin )  vključuje  vrsto  reakcije ,  ki  ji  v  biologiji  pravijo  " dehidratacijske  vezi " .  Eno  vodilnih  besedil  s  področja  biologije  pravi  ( in  morda  zaznamo  v  njem  pridih  nelagodja ) :  " Raziskovalci  so  si  edini ,  da  takšne  reakcije  v  prvotnih  morjih  ne  bi  bile  energetsko  ugodne ,  najbrž  tudi  ne  v  kateremkoli  drugem  vodnem  mediju . "  To  je  tako ,  kot  da  bi  dali  sladkor  v  kozarec  vode  in  hoteli ,  da  se  izoblikuje  v  kocke .  Takšni  procesi  naj  se  ne  bi  dogajali ,  a  v  naravi  se  nekako  vendarle  odvijejo .  V  podrobnosti  kemijskih  reakcij  se  tu  ne  bomo  spuščali ;  vedeti  pa  moramo ,  da  se  zmočeni  monomeri  po  navadi  ne  pretvorijo  v  polimere  razen  kadar  gre  za  ustvarjanje  življenja  na  Zemlji .  Kako  in  zakaj  se  to  zgodi  v  tem  primeru ,  ne  pa  tudi  sicer ,  je  v  biologiji  eno  pomembnejših  vprašanj  brez  odgovora .

Svitanje  življenja  ali  pa  vsaj  nekaj  zelo  podobnega  stoji  na  polici  v  pisarni  prijazne  geokemičarke  Victorie  Bennet ,  ki  se  ukvarja  z  izotopi ,  v  stavbi  za  zemeljske  vede  Avstralske  narodne  univerze  ( ANU )  v  Canberri .  Kot  Američanka  je  gospa  Bennett  leta  1989  prišla  na  ANU  iz  Kalifornije  na  dveletno  pogodbeno  delo ,  nato  pa  je  tu  ostala  za  zmeraj .  Ko  sem  jo  konec  leta  2001  obiskal ,  mi  je  podala  srednje  težek  kamen ,  sestavljen  iz  tankih  izmenjujočih  se  prog  belega  kremenjaka  in  sivozelene  snovi ,  imenovane  klinopiroksen  ( clinopyroxene ) .  Kamen  je  izhajal  z  otoka  Akilia  na  Grenlandiji ,  kjer  so  leta  1997  našli  nenavadno  stare  kamnine .  Njihova  starost  je  3,85  milijarde  let  in  so  najstarejše  doslej  najdene  morske  usedline .

Ko  se  je  cianobakterija  razmnoževala ,  se  je  svet  na  grozo  tistih  organizmov ,  za  katere  je  bil  plin  strupen ,  polnil  z  O2  to  pa  je  v  tistih  časih  pomenilo  vse  ostale  organizme .  V  anaerobnem  svetu  ( takšnem ,  ki  ne  uporablja  kisika )  je  kisik  izjemno  strupen .  Naše  bele  krvničke  pravzaprav  s  kisikom  pobijajo  vdirajoče  bakterije .  Da  je  kisik  v  osnovi  toksičen ,  je  veliko  presenečenje  za  tiste  izmed  nas ,  ki  ga  tako  nujno  potrebujemo  za  dobro  počutje ,  a  to  je  le  zato ,  ker  smo  se  razvili  tako ,  da  ga  izkoriščamo .  Drugim  je  nadloga .  Kisik  je  tisti ,  zaradi  katerega  železo  rjavi  in  maslo  postane  žaltavo .  Celo  ljudje  ga  prenesemo  le  do  določene  mere .  Količina  kisika  v  naših  celicah  pomeni  le  desetino  razmerja  kisika  v  atmosferi .

Če  si  želite  mirnega  življenja ,  morda  ni  najbolj  koristno ,  da  bi  se  mikrobom  preveč  posvečali .  Louisa  Pasteurja ,  velikega  francoskega  kemika  in  bakteriologa ,  so  slednji  tako  prevzeli ,  da  si  je  skozi  povečevalno  steklo  sumničavo  ogledoval  vsak  krožnik ,  ki  so  ga  postavili  predenj .  To  mu  najbrž  ni  prineslo  veliko  ponovnih  vabil  na  večerjo ,  pa  tudi  njegovo  uživanje  pri  dobrih  jedeh  je  bil  prav  gotovo  okrnjeno .

In  bakterije  so  neverjetno  plodne .  Najbolj  vnete  izmed  njih  lahko  ustvarijo  novo  generacijo  v  manj  kot  desetih  minutah ;  Clostridium  perfringens ,  neprijeten  majhen  organizem ,  ki  povzroča  gangreno ,  se  lahko  razmnoži  v  devetih  minutah  in  se  takoj  začne  ponovno  podvajati .  Pri  takšni  hitrosti  bi  lahko  v  dveh  dneh  ena  sama  bakterija  teoretično  ustvarila  več  potomcev ,  kot  je  protonov  v  vesolju .  " Ob  primerni  preskrbi  s  hranilnimi  snovmi  lahko  ena  sama  bakterijska  celica  ustvari  280.000  milijard  posameznih  bakterij  v  enem  samem  dnevu , "  pravi  belgijski  biokemik  in  Nobelov  nagrajenec  Christian  de  Duve .  V  enakem  času  zmore  človeška  celica  eno  samo  delitev .

Približno  na  vsako  milijonto  delitev  se  pojavi  mutant .  Navadno  je  to  zanj  smola  za  organizem  je  sprememba  vedno  tvegana  a  včasih  takšna  nova  bakterija  pridobi  kako  naključno  prednost ,  denimo  sposobnost ,  da  se  izmuzne  napadu  antibiotikov .  Sposobnost  hitre  evolucije  pa  prinaša  še  eno ,  bolj  strašljivo  prednost .  Bakterije  si  delijo  informacije .  Vsaka  bakterija  lahko  vzame  del  genskega  koda  od  vsake  druge .  Vse  bakterije  pravzaprav  plavajo  v  enem  samem  genskem  bazenu , *  kot  sta  se  izrazila  Margulis  in  Sagan .  Vsaka  prilagoditvena  sprememba ,  ki  se  pojavi  v  enem  delu  bakterijskega  sveta ,  se  lahko  razširi  še  na  druge .  To  je  tako ,  kot  če  bi  človek  od  žuželke  pobral  ustrezen  genski  kod ,  da  bi  mu  zrasla  krila  ali  pa  da  bi  lahko  hodil  po  stropu .  S  stališča  genov  so  bakterije  postale  en  sam  superorganizem  majcen ,  razpršen ,  a  nepremagljiv .

A  število  ni  nizko  le  zaradi  nezanimanja  in  neukvarjanja  z  njimi .  Bakterije  je  namreč  izjemno  težko  osamiti  in  preučevati .  Le  okoli  en  odstotek  jih  zraste  na  gojišču .  Če  pomislimo ,  kako  zelo  so  prilagodljive  v  naravi ,  je  pravzaprav  čudno ,  da  je  prav  petrijevka  tista ,  kjer  nočejo  živeti .  Vrzite  jih  na  gojišče  in  jih  razvajajte  po  mili  volji ,  pa  bo  večina  samo  obležala  ter  odklanjala  vsakršno  spodbudo  za  razcvet .  Vsaka  bakterija ,  ki  uspeva  v  laboratoriju ,  je  po  definiciji  izjemna ,  pa  vendar  mikrobiologi  skoraj  izključno  preučujejo  prav  te  organizme .  Woese  je  dejal ,  da  " bi  se  na  enak  način  poučili  o  živalih ,  če  bi  jih  obiskali  v  živalskem  vrtu " .

Primerki  burgeškega  skrilavca  navsezadnje  vendarle  niso  bili  tako  zelo  spektakularni .  " A  zaradi  tega , "  pravi  Fortey ,  " niso  nič  manj  zanimivi  ali  čudni ,  le  lažje  jih  razumemo . "  Njihove  nenavadne  telesne  zasnove  so  bile  le  nekakšna  mladostna  razuzdanost  evolucijski  ekvivalent  pankovskih  frizur  in  prebodenih  jezikov .  Nazadnje  so  se  v  resnobnih  in  stanovitnih  srednjih  letih  ustalile  tudi  oblike  teles .

Zamisel  o  tem ,  da  smo  ljudje  na  Zemlji  gospodujoča  vrsta ,  je  globoko  zasidrana  v  nas  in  zdi  se  sama  po  sebi  umevna  zato  težko  dojamemo ,  da  smo  tu  zgolj  zaradi  zunajzemeljskih  posegov  in  drugih  naključnih  dogodkov ,  ki  so  se  zgodili  ob  ravno  pravem  času .  Z  vsemi  drugimi  živimi  bitji  pa  nam  je  skupno  to ,  da  so  se  naši  predniki  skoraj  4  milijarde  let  uspešno  izogibali  slepim  ulicam .  Stephen  Jay  Gould  se  je  v  svojem  znanem  stavku  jedrnato  izrazil :  " Človek  je  danes  tu  zato ,  ker  se  naša  linija  ni  nikdar  zlomila  niti  enkrat  ob  nobeni  izmed  milijard  priložnosti ,  ko  bi  nas  bilo  lahko  izbrisalo  iz  zgodovine . "

Poln  upanja  sem  vprašal :  " Je  prišlo  do  hudih  bojev ? "

S  pravimi  najdbami  se  je  dalo  lepo  zaslužiti .  Amaterski  botanik  John  Lyon  je  preživel  dve  nevarni  leti  v  lovu  za  redkimi  rastlinskimi  primerki ,  nato  pa  je  bil  njegov  trud  poplačan  s  125.000  funti  ( preračunano  v  današnjo  vrednost ) .  Številni  ljubitelji  pa  pri  nabiranju  rastlin  niso  gledali  le  na  dobiček ,  ampak  so  to  počeli  iz  čiste  ljubezni  do  botanike .  Nuttal  je  večino  svojih  odkritij  podaril  Liverpoolskemu  botaničnemu  vrtu  ( Liverpool  Botanic  Garden ) .  Na  koncu  je  postal  direktor  Harvardskega  botaničnega  vrta  ( Harvard's  Botanic  Garden )  in  avtor  enciklopedičnega  dela  Rodovi  severnoameriških  rastlin  ( Genera  of  North  American  Plants ) .  Knjige  ni  le  napisal ,  ampak  jo  je  v  pretežni  meri  tudi  sam  pripravil  za  tisk .

* Za  ilustracijo :  ljudje  pripadajo  evkariotom ,  kraljestvu  živali ,  deblu  strunarjev ,  poddeblu  vretenčarjev ,  razredu  sesalcev ,  redu  primatov ,  družini  hominidov ,  rodu  človek ,  vrsti  misleči  ( lat.  sapiens ) .  Rečeno  mi  je  bilo ,  da  se  imeni  za  rod  in  vrsto  napišeta  poševno ,  imena  višjih  razvrstitev  pa  ne .  ( Nekateri  taksonomi  uporabljajo  še  nadaljnje  delitve :  pleme ,  podred ,  infrared ,  parvorder  in  tako  naprej . )

Ni  dovolj  strokovnjakov .

Tisto ,  kar  pri  vsakem  potovanju  skozi  katerokoli  od  vej  moderne  znanosti  skoraj  vedno  najbolj  privlači  pozornost ,  je  spoznanje  o  tem ,  koliko  posameznikov  je  bilo  pripravljenih  posvetiti  cela  življenja  prav  razkošno  " ezoteričnim "  smerem  raziskovanja .  Stephen  Jay  Gould  je  v  enem  od  svojih  razmišljanj  zapisal ,  kako  je  njegov  junak  po  imenu  Henry  Edward  Crampton  celih  petdeset  let ,  od  leta  1906  do  svoje  smrti  leta  1956 ,  tiho  preučeval  polinezijski  rod  kopenskih  polžev  Partula .  Znova  in  znova ,  leto  za  letom ,  je  potrpežljivi  Crampton  z  največjo  mogočo  natančnostjo  na  osem  decimalnih  mest  natančno  meril  velikosti  zavojev  in  nežnih  krivin  na  brezštevilnih  partulah  ter  rezultate  pedantno  vnašal  v  podrobne  tabele .  Vsaka  vrstica  Cramptonove  tabele  je  morda  pomenila  tedne  meritev  in  izračunavanj .

" Je  to  razlog ,  da  tako  zelo  spoštujete  človeka ,  ki  je  pripravljen  posvetiti  dvainštirideset  let  svojega  življenja  preučevanju  ene  same  vrste  rastline ,  pa  četudi  ne  ugotovi  ničesar  revolucionarno  novega ? "

" Natanko  to , "  je  rekel .  " Natanko  tako . "  Zdelo  se  je ,  da  to  tudi  res  misli .

Vsaka  celica  v  naravi  je  pravi  čudež .  Tudi  najpreprostejše  daleč  presegajo  meje  človeške  domiselnosti .  Da  bi  zgradili  najbolj  osnovno  celico  kvasovke ,  bi  morali  pomanjšati  približno  toliko  sestavnih  delov ,  kot  jih  najdemo  v  boeingu  777 ,  jih  stlačiti  v  kroglico  s  premerom  5  mikronov  in  potem  to  kroglico  nekako  prepričati ,  naj  se  razmnožuje .

Večina  celic  redko  živi  več  kot  kak  mesec ,  so  pa  tudi  izjeme .  Celice  jeter  lahko  preživijo  več  let ,  čeprav  se  njihove  komponente  morda  prenovijo  vsakih  nekaj  dni .  Možganske  celice  živijo  tako  dolgo  kot  vi .  Ob  rojstvu  jih  dobite  okoli  sto  milijard ,  potem  pa  nič  več .  Po  nekaterih  ocenah  jih  izgubljate  po  petsto  na  uro ,  zato  nikar  ne  tratite  časa ,  če  morate  o  čem  temeljito  razmisliti .  Na  srečo  se  posamezne  komponente  vaših  možganskih  celic  nenehno  obnavljajo ,  zato  ( podobno  kot  pri  jetrnih  celicah )  noben  njihov  del  ni  starejši  od  enega  meseca .  Bojda  nimamo  niti  enega  delca ,  ki  je  bil  v  nas  tudi  že  pred  devetimi  leti ,  niti  kakšne  posamezne  zablodele  molekule .  Morda  tega  ne  občutite ,  a  na  celični  ravni  smo  vsi  ves  čas  otroci .

Zato  so  bili  Hooke  in  drugi  člani  Londonske  kraljeve  družbe  nemalo  presenečeni ,  ko  so  le  desetletje  pozneje  začeli  dobivati  risbe  in  poročila  od  neukega  suknarja  iz  nizozemskega  mesta  Delft ,  ki  je  uporabljal  tudi  do  275 - kratne  povečave .  Suknarju  je  bilo  ime  Antoni  van  Leeuwenhoek .  Čeprav  je  imel  skromno  uradno  izobrazbo  in  nobenega  znanstvenega  znanja ,  je  bil  dojemljiv  opazovalec  in  tehnični  genij .

Nečesa  pa  Darwin  med  potovanjem  zagotovo  ni  naredil :  na  ladji  ni  domislil  prav  nikakršne  teorije  evolucije .  Prvič ,  koncept  evolucije  je  bil  v  tridesetih  letih  devetnajstega  stoletja  znan  že  desetletja .  Darwinov  ded  Erasmus  je  že  leta  pred  Charlesovim  rojstvom  opeval  evolucijska  načela  v  navdahnjeno  povprečni  pesmi  z  naslovom  Hram  narave  ( Temple  of  Nature ) .  Mladi  Darwin  je  šele  po  vrnitvi  v  Anglijo  prebral  delo  Thomasa  Malthusa  Esej  o  načelih  populacije  ( Essay  on  the  Principle  of  Population )  o  tem ,  da  iz  matematičnih  razlogov  večanje  oskrbe  s  hrano  nikakor  ne  more  slediti  povečevanju  števila  ljudi  in  šele  takrat  je  v  njegove  misli  začela  pronicati  misel ,  da  je  življenje  nenehen  boj  ter  da  v  procesu  naravnega  izbora  nekatere  vrste  uspevajo ,  druge  pa  propadajo .  Zlasti  se  mu  je  izoblikovala  zamisel ,  da  vsi  organizmi  tekmujejo  za  vire  preživetja ;  tisti ,  ki  imajo  neko  prirojeno  prednost ,  so  pri  tem  uspešni  in  prenesejo  to  prednost  na  svoje  potomstvo .  Tako  se  vrste  nenehno  izboljšujejo .

Za  napredek  so  bili  nujno  potrebni  navdahnjeni  in  domiselni  eksperimenti .  Na  srečo  se  je  prav  takrat  pojavil  mladenič ,  ki  je  bil  oborožen  s  potrebno  marljivostjo  in  spretnostjo .  Ime  mu  je  bilo  Thomas  Hunt  Morgan .  Leta  1904 ,  le  štiri  leta  po  ponovnem  odkritju  Mendlovih  eksperimentov  z  grahom  a  skoraj  desetletje  prej ,  preden  je  gen  sploh  postal  beseda  je  počel  izjemno  zanimive  reči  s  kromosomi .

* Joseph  R.  McCarthy  ( 19081957 ) ,  republikanski  ameriški  senator ,  v  šestdesetih  letih  razvpit  zaradi  vztrajnega  protikomunističnega  prepričanja  in  paranoične  politične  gonje  proti  vsem ,  ki  so  se  posebni  komisiji  pod  njegovim  vodstvom  zdeli  ideološko  oporečni .  V  pravcatem  " lovu  na  čarovnice "  med  časom  hladne  vojne  s  Sovjetsko  zvezo  so  pod  drobnogled  vzeli  zlasti  posameznike  iz  sveta  zabavništva ,  filmske  industrije  ( režiserje ,  igralce ) ,  politike  in  visoke  predstavnike  vojske  ZDA .  ( vir :  Wikipedia ,  op.  ur . )

Naslednje  leto  so  Duboisovi  delavci  našli  skoraj  celo  stegnenico ,  ki  je  bila  videti  presenetljivo  sodobna .  Pravzaprav  številni  antropologi  menijo ,  da  je  res  iz  današnjih  dni  in  da  nima  ničesar  opraviti  z  javanskim  človekom .  Če  res  gre  za  kost  erectusa ,  se  močno  razlikuje  od  vseh ,  ki  so  jih  našli  od  tedaj .  Vseeno  pa  je  Dubois  po  tej  stegnenici  sklepal  pravilno ,  kot  se  je  izkazalo  da  je  Pithecanthropus  hodil  pokončno .  Zgolj  na  podlagi  dela  lobanje  in  enega  zoba  je  izdelal  model  celotne  lobanje ,  ki  je  bil  celo  dokaj  točen .

Ko  je  Dart  leta  1924  oznanil  svojo  najdbo ,  so  bile  znane  le  štiri  kategorije  starodavnih  hominidov  Homo  heidelbergensis ,  Homo  rhodesiensis ,  neandertalci  in  Duboisov  javanski  človek  kar  pa  se  je  v  kratkem  korenito  spremenilo .

V  poskusu ,  da  bi  v  klasifikacijo  vnesel  nekaj  reda ,  je  leta  1960  F.  Clark  Howell  z  Univerze  v  Chicagu  po  nasvetu  Ernsta  Mayra  in  drugih  predlagal  zmanjšanje  števila  rodov  na  dva  Australopithecus  in  Homo  ter  poenostavitev  razdelitve  vrst .  Javanski  in  pekinški  človek  sta  oba  postala  Homo  erectus .  Nekaj  časa  je  v  svetu  hominidov  vladal  red .  A  bilo  je  prelepo ,  da  bi  dolgo  trajalo .

Če  torej  upoštevamo ,  da  lahko  le  malo  trdimo  o  človeški  prazgodovini ,  ne  da  bi  to  nekdo  nekje  spodbijal  razen  tega ,  da  smo  jo  vsekakor  imeli  je  to ,  kar  mislimo ,  da  vemo  o  tem ,  kdo  smo  in  od  kod  prihajamo ,  v  grobem  naslednje .

O  dodoju  torej  vemo  samo  tele  reči :  živel  je  na  Mavriciju ,  bil  je  rejen ,  a  ne  okusen ,  bil  je  največji  član  golobje  družine ,  kar  smo  jih  kdaj  poznali ,  četudi  ne  vemo ,  koliko  je  bil  zares  velik ,  saj  njegove  teže  nikdar  ni  nihče  natančno  določil .  Izračuni  na  osnovi  Stricklandovih  " kostnih  ostankov "  in  skromne  zapuščine  Ashmoleanskega  muzeja  kažejo ,  da  je  bil  visok  " nekaj  več  kot  dva  čevlja  in  pol ,  približno  toliko  pa  je  meril  tudi  od  kljuna  do  repa " .  Ker  ni  znal  leteti ,  je  gnezdil  na  tleh .  Njegova  jajca  in  piščančki  so  zato  pomenili  več  kot  lahek  plen  za  svinje ,  pse  in  opice  živali ,  ki  so  jih  na  otok  zanesli  priseljenci .  Dodo  je  najbrž  izumrl  do  leta  1683 ,  zagotovo  pa  ga  ni  bilo  več  leta  1693 .  To  pa  je  tudi  približno  vse ,  kar  vemo  o  njem .  Pravzaprav  vemo  še  nekaj :  da  bitja ,  kot  je  bil  dodo ,  ne  bomo  nikdar  več  videli .  Ničesar  ne  vemo  o  njegovem  razmnoževanju ,  o  njegovih  prehrambnih  navadah ,  o  tem ,  na  kakšnem  območju  je  živel ,  kakšne  zvoke  je  oddajal ,  ko  je  bil  miren  ali  zadovoljen ,  in  kakšne  v  nevarnosti .  Nimamo  niti  enega  samega  njegovega  jajca .

Easterbrook ,  Gregg ,  A  Moment  on  the  Earth :  The  Coming  Age  of  Environmental  Optimism .  London :  Penguin1995 .

Fell ,  Barry ,  America  B. C. :  Ancient  Settlers  in  the  New  World .  New  York :  Quadrangle / New  York  Times ,  1977 .

Coming  of  Age  in  the  Milky  Way .  New  York :  William  Morrow ,  1998 .

Haldane ,  J. B. S. ,  Adventures  of  a  Biologist .  New  York :  Harper  &  Brothers ,  1937 .

Junger ,  Sebastian ,  The  Perfect  Storm :  A  True  Story  of  Men  Against  the  Sea .  New  York :  HarperCollins ,  1997 . 

Marshall ,  Nina  L. ,  Mosses  and  Lichens .  New  York :  Doubleday ,  Page  &  Co. ,  1908 .

Norton ,  Trevor ,  Stars  Beneath  the  Sea :  The  Extraordinary  Lives  of  the  Pioneers  of  Diving .  London :  Arrow  Books ,  2000 .

Snow ,  C. P. ,  Variety  of  Men .  New  York :  Charles  Scribner's  Sons ,  1966 .

Trinkaus ,  Erik ,  in  Pat  Shipman ,  The  Neandertals :  Changing  the  Image  of  Mankind .  London :  Pimlico ,  1994 .

Vogel ,  Shawna ,  Naked  Earth :  The  New  Geophysics .  New  York :  Dutton ,  1995 .

Wilson ,  David ,  Rutherford :  Simple  Genius .  Cambridge ,  Mass. :  MIT  Press ,  1983 .
