 
ZGoDoVINA  SLoVENSKEGA  NARoDA  51

II.

SREDNJI  VEK

so  bili  namreč  tudi  Kelti  v  severni  Italiji  in  si  jih  je  podredila  rimska  država ,  zagotovo  pa  niso  bili  Slovani .  Najstarejšo  zgodovino  naših  prednikov  so  dolgo  časa  povezovali  z  močvirnatim  področjem  za  Karpati  ob  Dnjepru  in  Dnjestru ,  v  močvirnatem  Polesju .  V  teh  trditvah  je  bilo  nemalo  zaničevanja ,  ki  ga  duhovito  izraža  trditev ,  da  je  komar  najstarejša  slovanska  domača  žival .  Vsi  Slovani  naj  bi  jo  imenovali  z  enako  besedo .  Nekoliko  več  samozavesti  kaže  trditev ,  ki  izhaja  iz  razlag  besed  Slovan  in  Nemec .  Slovan  naj  bi  sebe  spoštoval ,  saj  uporablja  besedo ,  slovo ,  in  naj  bi  se  tako  poimenoval .  Z  Germani  se  zaradi  njihovega  jezika  ni  bilo  mogoče  sporazumevati .  Za  Slovane  so  bili  nesposobni  pogovora ,  nemi .  Odtod  Nemci .  Čeprav  današnji  časi  niso  naklonjeni  raziskovanju  Slovanov ,  Germanov  . . . ,  se  delitvi  večine  evropskih  narodov  na  Romane ,  Germane  in  Slovane  ni  mogoče  izogniti .  Nekateri  se  iz  tega  celo  norčujejo  in  trdijo ,  da  gre  za  oznake  grških ,  rimskih  in  bizantinskih  piscev  in  sam  vrag  vedi ,  kaj  so  ti  dejansko  razumeli .  Ali  so  narodi ,  ki  jih  označujemo  kot  germanske ,  slovanske  . . . ,  res  občutili  svoje  bližnje  in  daljne  sorodstvo  ali  pa  jih  v  to  prisiljujemo  za  nazaj .  Vprašanje  je  približno  enako  duhovito ,  kot  če  bi  dojenčku  očitali ,  ker  ne  ve ,  kako  se  piše  in  kako  je  ime  njegovim  staršem .  Njegov  prvi  stik  z  njimi  jasno  izraža ,  da  jih  občuti  za  svoje ,  skratka ,  da  ni  vse  v  jeziku ,  da  obstaja  tudi  svet  čustev ,  občutkov .  Slovani  naj  bi  se  izoblikovali  v  1.  tisočletju  pr.  Kr.  na  ozemlju  današnje  Rusije ,  Belorusije  in  Ukrajine .  Staroselski  predniki  Slovanov  in  Baltov  naj  bi  se  zlili  v  Slovane .  Nastale  so  različne  materialne  slovanske  materialne  kulture ,  ki  imajo  ime  po  najdiščih :  npr.  zarubinska ,  ki  je  prešla  v  kijevsko .  Do  začetka  4.  stoletja  so  Goti  nosilce  te  slovanske  kulture  izpodrinili  v  področje  med  Dnjeprom  in  Donom .  Vsilili  naj  bi  jim  svojo  oblast ,  ki  so  jo  končali  Huni ,  ki  so  leta  375  vdrli  iz  Azije .  Slovani  naj  bi  poslej  v  današnji  jugozahodni  Ukrajini  ustvarili  novo ,  kijevsko  kulturo ,  ki  kaže  napredek  v  znanju  gradenj  kamnitih  peči .  Iz  te  je  med  drugim  izšla  za  nas  pomembna  praška  slovanska  kultura ,  katere  nosilci  so  se  začeli  razseljevati .  Nekateri  jih  že  delijo  na  Slovane ,  Venete  in  Ante .  Slovani  so  izrabljali  propadanje  germanskih  kultur  od  vzhoda  proti

Pokristjanjevanje  Slovencev

zaslužek .  Tako  so  Čreteški  z  gradu  Čretež  nad  Lakniško  dolino ,  ki  so  ga  zgradili  že  v  drugi  polovici  12.  stoletja ,  začeli  kariero  kot  ministeriali  Višnjegorskih .  Češki  kralj  Otokar  je  freisinški  škofiji  za  povzročeno  škodo  leta  1254  podelil  nekaj  višnjegorskoandeških  ministerialov ,  med  katerimi  je  bil  tudi  posestnik  Čreteža .  Škof  je  dal  to  v  fevd  Spanheimom  na  Koroškem ,  nakar  je  kmalu  dobil  nazaj  dva  otroka  te  rodbine .  Nato  so  Čreteški  prešli  h  Goriškim  grofom .  Konec  13.  stoletja  je  bilo  sedem  bratov  te  rodbine  najdejavnejših  dolenjskih  vitezov .  Sedaj  so  imeli  središče  v  Kostanjevici  in  Gutenwerdu .  Obrnili  so  se  proti  Freisingu  in  si  prisvajali  njegovo  posest .  Goriški  so  enemu  izmed  njih  dali  v  zastavo  celo  svoj  del  dolenjske  posesti .  Greif  III .  Čreteški  je  celo  poravnaval  spore  med  koroškimi  in  tirolskimi  vitezi .  Leta  1319  je  vojski  Goriških  grofov  priskočil  na  pomoč  z  osemdesetimi  konjeniki  in  prav  toliko  strelci .  Leta  1322  je  bil  glavar  goriške  grofije  na  Dolenjskem ,  kmalu  pa  vseh  na  Goriškem .  Skupaj  z  enim  od  bratov  sta  prevzemala  še  najodgovornejše  finančne  službe .  V  drugi  polovici  14.  stoletja ,  takrat  so  bili  na  strani  Habsburžanov ,  pa  so  jih  finančne  težave  in  Celjski  grofje  začeli  stiskati .  Konec  14.  stoletja  je  bil  Andrej  Čreteški  celo  stiški  opat ,  vendar  sorodnikom  ni  mogel  pomagati .  Rodbina  je  v  15.  stoletju  izumrla ,  tudi  v  korist  Turjaških ,  ki  so  začenjali  svoj  zmagoviti  rodbinski  pohod .  Seveda  pa  so  bili  najslavnejša  plemiška  rodbina  z  našega  ozemlja  grofje  Celjski .  Izvirajo  iz  visoko  svobodne  plemiške  družine ,  ki  se  prvič  omenja  okoli  leta  1130 .  Sprva  se  po  gradu  Žovnek  v  Savinjski  dolini  imenujejo  Žovneški ;  od  tam  so  raširili  posest  tudi  vzhodno  od  Celja .  Za  družbeni  vzpon  so  znali  izrabiti  ženitve .  Imeli  so  dober  politični  nos .  V  začetku  svojega  vzpona  v  naših  krajih  so  podprli  Habsburžane  in  se  jim  leta  1308  podredili  kot  vazali .  Po  letu  1322  so  si  pridobili  posest  izumrlih  Vovbrških .  Cesar  Ludvik  Bavarec  je  Friderika  Žovneškega  povišal  v  Celjskega  grofa .  Karel  IV .  Luksemburški  je  v  soglasju  s  Habsburžani  ta  naslov  leta  1372  potrdil .  Celjska  grofija  je  zajemala  vse  porečje  Savinje  od  Celja  na  zahod .  Z  nakupi ,  prevzemanjem  v  fevd ,  predvsem  z  vojaškim  udinjanjem  Habsburžanom ,  Luksemburžanom ,  nemškemu  viteškemu  redu  in  drugim  so  se  bliskovito  vzpenjali .  Herman  II.  je  spremljal  Sigismunda  Luksemburškega

Dežele

Če  odmislimo  Oglej ,  katerega  patriarhi  in  njihovi  najbližji  sodelavci  so  imeli  vedno  največ  dela  sami  s  seboj ,  pripada  začetek  srednjeveške  cerkvene  organizacije  samostanom .  Ti  niso  nastajali  predvsem  zaradi  žalosti  zaradi  življenjske  usode  ali  strahu  pred  osamljeno  starostjo  kot  pri  sv.  Hemi ,  ampak  iz  zavesti  o  pomembnosti  širjenja  vere  med  tiste ,  ki  je  še  ne  poznajo .  Seveda  je  bil  kasneje  motiv  za  vstop  v  samostan  povezan  z  utrjevanjem  vere  in  življenjem  po  njej .  S  tem  ne  zanikamo  dejstva ,  da  je  bilo  življenje  v  samostanski  skupnosti  za  veliko  večino  edina  pot  do  izobrazbe  in  razmeroma  varno  in  udobno  življenje ,  zlasti  v  starosti .  Ustanavljanje  samostanov  pa  je  bilo  predvsem  v  domeni  velikih  fevdalcev ,  ki  so  si  z  njimi  postavljali  trajen  spomin .  Najstarejši  moški  in  ženski  samostani  so  pripadali  benediktinskemu  redu .  Že  pred  7.  stoletjem  je  bil  benediktinski  samostan  v  Štivanu  pri  Devinu .  V  Innichenu  je  bil  ustanovljen  leta  769 ,  v  Kremsmuenstru  leta  777 .  Sledil  mu  je  v  Osojah  na  Koroškem  in  ob  Osojskem  jezeru  ( že  pred  letom  1028 ) .  Leta  1072  je  bil  ustanovljen  samostan  v  Valdoltri .  Sledili  sta  mu  benediktinski  opatiji  v  Rožacu  in  Možacu  na  zahodnem  robu  etničnega  ozemlja ,  nato  trije  koroški :  Millstat  in  Št.  Pavel  ( 1091 )  ter  Podklošter  ( 1106 ) .  Pred  njim  je  nastal  benediktinski  samostan  ( 1093 )  pri  sv.  Benediktu  v  Prekmurju .  Leta  1140  je  nastal  samostan  istega  reda  v  Gornjem  Gradu  in  leta  1184  v  Monoštru ,  ki  pa  so  ga  že  1219  prevzeli  cistercijani .  Seveda  so  bili  izjemno  pomembni  tudi  nekateri  bolj  oddaljeni  samostani  tega  reda :  Salzburg ,  Admont .  Po  prvem  ženskem  benediktinskem  samostanu  v  Kopru  sta  nastala  samostana  na  Koroškem :  med  1008  in  1018  Sv.  Jurij  na  Jezeru  in  Hemin  v  Krki  leta  1043 .  Razmeroma  hitro  po  ustanovitvi  so  prišli  med  naše  prednike  cistercijani :  okoli  1130  v  Stično ,  v  Vetrinj  na  Koroškem  1142 ,  okoli  1230  v  Kostanjevici .  Kot  smo  že  omenili ,  so  leta1219  prišli  beli  menihi  tudi  v  Monošter .  Za  nas  je  bil  izjemno  pomemben  samostan  v  Reinu  pri  Gradcu .  Prvi  kartuzijani  izven  Francije  in  Italije  so  se  naselili  na  slovenskem  ozemlju .  Kartuzija  v  Žičah  je  nastala  okoli  1160 ,  v  Jurkloštru  1209 ,  sredi  13.  stoletja  v  Bistri  in  zadnja ,  v  začetku  15.  stoletja ,  v  Pleterjah .

primerna .  Dejansko  so  živeli  kot  nekakšni  kmetje ,  ki  so  znali  opravjati  le  glagoljaške  obrede ,  sicer  pa  so  bili  neizobraženi .  Med  škofijami  in  župnijami  so  bili  kot  cerkveno - organizacijske  enote  še  arhidiakonati .  Na  čelu  so  jim  bili  arhidiakoni ,  ki  so  skrbeli  predvsem  za  red  med  duhovščino ,  jo  umeščali  v  službe  in  sklicevali  na  posvete  ali  sinode .  Bili  so  tudi  najnižja  enota  cerkvenega  sodstva .  Arhidiakoni  so  bili  običajno  župniki  uglednejših  župnij ,  kasneje  tudi  predstojniki  samostanov ,  pri  nas  zlasti  cistercijanov .  Salzburška  nadškofija  je  imela  na  slovenskem  ozemlju  štiri  arhidiakonate :  zgornje  in  spodnje  koroški ,  zgornje  in  spodnje  štajerski  arhidiakonat .  Oglej  je  imel  arhidiakonat  na  Koroškem ,  obstajali  so  še  savinjski ,  gorenjski  in  dolenjski  arhidiakonat .  Tolminsko  z  zgornjo  Soško  dolino  je  bilo  v  arhidiakonatu ,  ki  je  spadal  pod  Čedajski  kapitelj .  Beneška  Slovenija  je  bila  del  furlanskega  zgornjega  diakonata ,  Vipavsko ,  goriški  Kras  in  srednje  Posočje  pa  v  spodnjem  furlanskem .  Število  arhidiakonatov  se  je  kasneje  povečalo .  Madžari  so  se  pokristjanili  okoli  leta  1000 .  Šele  ob  koncu  11.  stoletja  je  bilo  vključeno  pod  njih  porečje  Krke ,  Mure  in  Drave .  Pri  vzpostavljanju  cerkvene  organizacije  so  imeli  pomembno  besedo  ogrski  kralji ,  saj  Oglej  in  Salzburg  nista  imela  tam  cerkvene  oblasti .  Leta  998  je  bila  ustanovljena  škofija  v  Györu  in  upravna  državna  enota  Železna  županija  ( Vas )  je  bila  pod  njo ,  tu  dežel  ni  bilo .  Kralj  Štefan  I.  je  tako  določil  tudi  meje  škofij .  Leta  1094  je  ustanovil  škofijo  v  Zagrebu .  Pod  njo  je  bilo  priključeno  slovensko  ozemlje .  Zagrebška  škofija  je  » iznašla «  ime  Prekmurje .  Priključitvi  Zagrebu  je  györska  upirala  in  si  lastila  vse  ozemlje  Železne  županije ,  tudi  gornje  Prekmurje .  Leta  1076  je  bilo  določeno ,  da  se  morajo  škofijske  meje  skladati  z  županijskimi .  Spodnje  Prekmurje  ali  Zalsko  županijo  je  hotela  imeti  škofija  v  Veszpremu ,  ki  je  bila  ustanovljena  leta  1002 .  Lastila  si  je  tudi  Medžimurje .  Ozemlje  Prekmurja  je  bilo  razdeljeno  v  dva  arhidiakonata .  Sedež  enega  je  bil  v  Murski  Soboti ,  ki  je  ležala  v  Železni  županiji ,  drugi  je  bil  beksinski  arhidiakonat  in  je  spadal  pod  zagrebško  škofijo .  V  začetku  14.  stoletja  mu  je  bilo  pridruženo  tudi  ozemlje  Medžimurja .

Konec  16.  in  17.  stoletje  Izumrtje  celjskih  in  goriških  grofov  je  Habsburžanom  omogočilo ,  da  so  v  naših  deželah  postali  dejanski  deželni  knezi  oziroma  vladarji  tudi  po  vsebini ,  ne  le  naslovih .  Seveda  pa  so  bile  njihove  ambicije  še  vedno  širše ,  evropske  oziroma ,  kot  bi  rekli  v  današnjem  jeziku ,  globalne .  Po  tem  je  izstopal  zlasti  cesar  Maksimilijan  ( 1493 – 1519 ) .  Med  številnimi  idejami ,  ki  so  ga  obsedale ,  je  bila  tudi  ideja  o  obnovitvi  bizantinskega  cesarstva ,  združitvi  krščanskih  držav  od  pravoslavne  Rusije  do  novoodkritega  sveta  onstran  Atlantika .  Uresničevanje  takih  zamisli  pa  zahteva  trdno  oblast  doma  in  veliko  denarja .  Pri  tem  se  je  lahko  zanašal  le  na  dežele ,  kjer  je  bil  deželni  knez .  Skušal  je  izvesti  reforme ,  ki  bi  ga  finančno  napravile  čim  bolj  neodvisnega  od  plemstva .  Moral  je  popuščati  plemstvu ,  organiziranem  v  deželne  parlamente  ali  deželne  stanove ,  ki  so  pristajali  na  izredne  davke ,  in  jim  dajati  različne  koncesije .  Med  njimi  je  bil  med  leti  1496 – 1515  tudi  izgon  Judov  iz  notranjeavstrijskih  dežel .  Maksimilijanove  finančne  zadrege  so  bile  neizmerne .  Mesta  so  bila  gospodarsko  prešibka .  Rudniki  železa ,  svinca  pri  Plajberku ,  zlasti  pa  idrijsko  živo  srebro  –  kot  deželnoknežji  regal  jih  je  dajal  v  zakup  –  so  prinašali  premalo  dohodkov .  Tudi  zemljiški  gospodje  so  iskali  nadomestilo  za  izredne  davke  pri  kmetih .  Nekaterim  podložnikom  so  celo  omogočili ,  da  so  se  otresli  podložništva .  Postali  so  svobodniki ,  odvisni  le  od  deželnega  kneza .  Kmetje  so  iskali  zaslužek  v  kmečki  trgovini  in  s  tem  prehajali  v  konflikte  z  meščani .  Ti  pa  očitno  niso  bili  najbolj  sposobni  za  zahtevnejšo  trgovino ,  ki  so  jo  začeli  vse  bolj  prevzemati  prišleki  iz  nemških  in  zlasti  italijanskih  dežel .  To  so  bile  družine  Valvasor ,  Lanthieri ,  Moscon ,  Bucellini  in  druge .  Večini  je  bogastvo  kmalu  prineslo  plemiške  naslove .  » Ponašili «  so  se  in  postali  pomembni  kulturni  meceni .  Avstrijske  dežele  je  cesar  Maksimilijan  razdelil  na  gornjeavstrijske  in  dolnjeavstrijske .  Sem  so  poleg  Zgornje  in  Spodnje  Avstrije  spadale  notranjeavstrijske ,  kjer  je  živelo  tudi  slovensko  prebivalstvo .  Na  čelo  jim  je  postavil  osrednje  urade :  finančno  komoro  in  regiment ,  s  čimer  je  ločil  finance  od  uprave  in  sodstva .  Začel  je  nastajati  birokratski  aparat ,  kjer  so  prevladovali

Baročna  umetnost

branje ,  računanje ,  pisanje ,  posvetno  moralko  in  osnove  gospodarstva .  Glavne  šole  naj  bi  bile  v  vsakem  okrožju .  Poleg  predmetov  kot  v  trivialkah  naj  bi  učili  še  nemško  slovnico  in  pisanje ,  osnove  latinskega  jezika ,  geometrije ,  prirodopis ,  zgodovino ,  stavbarstvo  in  mehaniko  ter  prostoročno  in  geometrijsko  risanje .  Normalke  so  morale  biti  v  glavnih  mestih  dežel .  Tu  so  poleg  predmetov  za  glavne  šole  imeli  še  predmete  za  izobraževanje  učiteljev .  Šolo  naj  bi  obiskovali  med  šestim  in  dvanajstim  letom ,  starejši ,  do  dvajsetega  leta ,  naj  bi  obiskovali  pouk  na  ponavljalnih  šolah ,  kjer  bi  slišali  poleg  verouka  in  moralnih  naukov  tudi  osnove  pravoznanstva ,  kmetijstva  in  gospodarstva .  Poskrbljeno  je  bilo  za  izobraževanje  učiteljev ,  pedagoška  in  didaktična  načela ,  šolski  nadzor ,  zmanjkalo  pa  je  denarja  tako  za  gradnje  kot  plače .  Najslabše  je  bilo  pri  normalkah  in  glavnih  šolah ,  kjer  je  bilo  veliko  odvisno  od  lokalnih  faktorjev .  S  tem  so  namreč  stare  mestne  šole  izgubile  smisel  delovanja .  Leta  1746  je  Marija  Terezija  v  Novem  mestu  ustanovila  gimnazijo ,  ki  so  jo  vodili  frančiškani .  Poleg  jezuitskih  v  Ljubljani ,  Celovcu ,  Gorici ,  Trstu  in  Mariboru  je  bila  edina  nejezuitska .  Imela  je  šest  letnikov ,  štiri  gramatikalne  in  dva  humanistična .  Za  univerzitetni  študij  je  bilo  treba  obiskovati  še  dveletni  licej .  Marija  Terezija  je  gimnazije  modernizirala  s  poukom  zgodovine ,  geografije ,  aritmetike  in  naravoslovja .  Poleg  popolne  prevlade  latinskega  jezika  je  začela  dobivati  prostor  nemščina .  V  Mariboru  je  bila  konec  18.  stoletja  slovenščina  neobvezen  predmet .  Za  Ogrsko  in  s  tem  Prekmurje  so  bile  podobne  odločbe  izdane  leta  1777 .  Marija  Terezija  je  morala  svojo  oblast  utrditi  z  avstrijsko  nasledstveno  vojno  v  letih  1740 – 1748  in  sedemletno  vojno  v  letih  1756 – 1763 ,  saj  Prusija  ni  hotela  priznati  pragmatične  sankcije .  V  njej  je  v  prusko  korist  zgubila  Šlezijo .  Prusija  je ,  kljub  temu  da  je  imela  velik  del  Evrope  proti  sebi ,  postala  evropska  velesila .  Vojne  z  njo  so  Marijo  Terezijo  opozorile  na  nujnost  reform  v  državi ,  kar  bo  posledično  okrepilo  tudi  njeno  vojaško  moč .  Armada  je  bila  sestavljena  iz  najemnikov  in  nabornikov .  Leta  1748  je  najprej  uvedla  enotno  organizacijsko  strukturo  in  urjenje .  Da  bi  vojaško  breme  lahko  enakomerno  porazdelila  po  deželah ,  je  leta  1754  izvedla  prvo  štetje  prebivalstva  in  hiš .  150  naj  bi  jih  dalo

enega  vojaka .  V  letu  1771  je  določila  števne  oddelke ,  oštevilčila  hiše  in  izvedla  nov  popis .  Dejansko  je  bila ,  ob  številnih  izjemah ,  uvedena  splošna  vojaška  obveznost .  Izbrali  so  samo  toliko  vojakov ,  kolikor  so  jih  potrebovali .  Za  nadaljnje  rekrutacije  so  bili  določeni  naborni  okraji .  V  nabornem  okraju  je  bilo  izbrano  naborno  gospostvo ,  ki  je  vodilo  ustrezno  delo .  S  tem  je  država ,  sprva  na  nabornem  področju ,  segla  še  nižje  od  okrožij .  Reforme  so  z  ostrejšim  državnim  nadzorom  omejile  oblast  plemstva  nad  podložniki .  Leta  1772  je  bila  tlaka  na  Goriškem  celo  prepovedana .  Sledilo  je  maksimiranje  tlake  na  Koroškem  in  Štajerskem  na  tri  dni  v  tednu  in  največ  156  dni  letno .  Patrimonialna  sodišča  niso  smela  razsojati  v  sporih  med  podložniki  in  zemljiškimi  gospodi .  Utrdila  je  posestna  razmerja .  Namesto  zakupnega  prava  so  uvajali  dedno  pravo .  S  tem  so  izločili  » zakupnine «  ob  prevzemih  mlajših  gospodarjev .  Začeli  so  deliti  srenjska  zemljišča  glede  na  velikost  kmetij .  Ob  gradnji  novih ,  praviloma  zidanih  hiš  so  morali  sezidati  dimnik .  Leta  1773  je  na  podlagi  razpustitve  jezuitskega  reda ,  kar  je  bila  pravica  papeža ,  podržavila  srednje  in  višje  šole .  Pospeševala  je  gospodarstvo ,  poenotila  carinske  tarife .  Avstrijske  in  češke  ( ne  pa  ogrske )  dežele  so  bile  1775  združene  v  enotno  carinsko  področje ,  notranje  carine  so  bile  odpravljene .  Pri  uvajanju  novih  rastlinskih  sort  in  živalskih  pasem  je  bil  napredek  pod  pričakovanji .  Naprednejše  je  bilo  uvajanje  detelje  in  hlevske  živinoreje ,  kar  je  omogočilo  boljše  gnojenje .  V  letih  1772 – 1780  so  gradili  Gruberjev  kanal .  Nove  površine  je  dala  tudi  regulacija  spodnjega  toka  Soče .  Prav  napredek  kmetijske  proizvodnje  je  postal  glavna  naloga  kmetijskih  družb .  V  Celovcu  je  bila  kmetijska  družba  ustanovljena  leta  1764 ,  v  Gradcu  in  Gorici  leto  kasneje ,  v  Ljubljani  leta  1767 .  Te  družbe  niso  bile  mišljene  kot  zadruge  ali  sindikati ,  ampak  kot  strokovno - znanstvena  združenja .  Zato  njihove  uspešnosti  ne  moremo  meriti  po  številu  kmetov ,  ampak  po  odmevnosti  priporočil  članov ,  večino  so  imeli  graščaki  in  duhovniki ,  in  njihovih  vzornih  kmetij .  Med  pobudami ,  da  bi  ljudje  lažje  prišli  do  zaslužka ,  je  bila  dokaj  uspešna  pobuda  o  čebelarstvu .  V  18.  stoletju  je  bil  med  najpomembnejše  sladilo .  Leta  1756  je  šlo  prek  ljubljanske  carine  skoraj  420  ton  domačega  medu .  Vosek  je  bil  nujno  potreben  za  sveče .

redne  armade  so  po  deželah  organizirali  deželno  obrambo ,  nekakšne  polvojaške  enote .  Njeni  pripadniki  so  se  imenovali  brambovci .  Bolj  so  bili  odvisni  od  lokalnih  oblasti .  Okrožja  ali  kresije  so  morale ,  odvisno  od  velikosti ,  sestaviti  dva  do  pet  bataljonov  brambovcev .  Običajno  so  jim  poveljevali  lokalni  plemiči  z  vojaškimi  izkušnjami .  V  njih  so  bili  moški  od  osemnajstega  do  petinštiridesetega  leta ,  ki  niso  bili  vpoklicani  v  redno  armado .  Možje  od  petinštiridesetega  do  šestdesetega  leta  so  morali  stražiti  in  sodelovati  pri  prevozih  vojaštva .  Kmetje ,  ki  so  imeli  vsaj  pol  grunta ,  so  bili  izvzeti .  Oficirji  so  bili  uniformirani ,  navadni  vojaki  so  bili  večinoma  v  lastnih  oblekah .  Orožje  je  bilo  slabo ,  predvsem  pa  zastarelo .  Nekateri  so  se  hoteli  obrambni  obveznosti  izogniti  in  so  jih  oblasti  lovile .  Popisali  so  njihovo  premoženje ,  če  bi  ga  bilo  treba  zapleniti .  Vojaških  veščin  so  se  navadno  učili  ob  nedeljah  po  maši .  Sprva  korakanja  in  obnašanja ,  kasneje  tudi  streljanja .  Občasno  so  bile  skupne  vaje .  Julija  1808  so  Postojnčani ,  ki  so  bili  pri  tem  zelo  goreči ,  z  godbo  prišli  v  Ljubljano  na  vojaške  vaje  in  jih  13.  avgusta  končali .  Pri  usposabljanju  vojakov  so  zelo  poudarjali  domovinsko  vzgojo .  Ta  je  dajala  prostor  tudi  slovenskim  pesmim ,  zlasti  prevodom  brambovskih .  Znamenita  je  zgodba ,  kako  je  nadvojvoda  Janez  obiskal  pri  Ptuju  avstrijske  vojake  in  ugotovil ,  da  se  z  njimi  ne  more  pogovoriti ,  ker  so  Slovenci .  Takrat  je  prišlo  z  njegove  strani  do  pobude  za  nastanek  slovenske  Šmigočeve  slovnice .  Veliko  težav  so  avstrijskim  oblastem  povzročale  lastne  državne  finance ,  ki  jih  je  od  znotraj  nažirala  inflacija .  Sprva  se  je  kazala  predvsem  v  zmanjšani  vrednosti  papirnatega  denarja  v  primerjavi  s  kovanim .  Če  si  sprva  dobil  za  5  kovanih  6  papirnatih  goldinarjev ,  si  dobil  leta  1810  za  100  kovanih  1240  papirnatih  in  nazadnje  je  bilo  razmerje  1:17 .  Kovina  je  pač  strateška  surovina .  Francoska  oblast  je  v  času  Ilirskih  provinc  denarno  vprašanje  na  našem  ozemlju  reševala  z  nizkim  tečajem  avstrijskega  denarja ,  po  1.  januarju  1811  pa  ga  je  v  bankovcih  vzela  iz  obtoka .  Špekulanti  so  ob  tem  lahko  hitro  obogateli .  Tako  naj  bi  bil  poglaviten  vir  obogatenja  Domžalčana  Stareta  izkoriščanje  tečajnih  razlik .  Dejansko  je  veliko  starih  bogatašev  propadlo ,  pojavili  pa  so  se  novi .  Ob  novem  francoskem  napadu  leta  1809  so  Avstrijci  znova  spoznali ,  da  proti  njim  nimajo  prave  obrambe .  Videli  so  pot ,

Taborsko  gibanje

Izseljevanje  Slovencev  ob  koncu  19.  in  v  začetku  20.  stoletja

Izseljevanje  Slovencev  ob  koncu  19.  in  v  začetku  20.  stoletja

napad  na  člane  Družbe  Cirila  in  Metoda  Ljubljana  tudi  na  zunaj  učinkovala  slovensko .  Žal  sta  morala  žrtvovati  življenji  Rudolf  Lunder  in  Ivan  Adamič ,  ki  ju  je  vojska  ob  intervenciji  ustrelila .  Kljub  odporom  in  težavam  je  slovenstvo  začelo  prekvašati  vse  pore  družbe .  Ženske  leta  1897  so  dobile  svoj  prvi  slovenski  časopis  Slovenka .  Izhajal  je  v  Trstu .  Leta  1889  je  bilo  ustanovljeno  društvo  Pravnik .  Odločilo  se  je  uresničevati  zahteve  po  dosledni  vpeljavi  slovenskega  jezika  v  urade ,  predvsem  na  sodišča .  Izdajalo  je  glasilo  Slovenski  pravnik ,  slovenske  prevode  zakonov  in  komentarje  k  njim .  Leta  1894  so  izdali  pravno  terminologijo .  » Dejavnost  odvetnikov  pred  sodišči  je  –  ne  glede  na  siceršnje  udejstvovanje  posameznih  odvetnikov  v  politiki  –  postavljala  prednje  predvsem  vprašanje  sodnega  in  sploh  uradnega  jezika «  ( Sergij  Vilfan ) .  Začela  so  izhajati  pomembna  dela ,  ki  so  steber  narodne  kulture .  Karel  Glaser  ( 1845 – 1913 )  je  izdal  zgodovino  slovenske  književnosti ,  Maks  Pleteršnik  ( 1840 – 1923 )  monumentalni  nemškoslovenski  slovar ,  Ivan  Štrekelj  je  začel  izdajati  narodne  pesmi ,  leta  1891  je  bila  dokončana  originalna  svetovna  zgodovina  Josipa  Stareta ,  leta  1910  je  Mohorjeva  družba ,  nosilka  množične  kulture ,  začela  izdajati  Zgodovino  slovenskega  naroda  Josipa  Grudna .  Izjemno  je  bilo  živahno  na  cerkvenem  in  posvetnem  glasbenem  področju ,  kjer  je  nekoč  prevladujočo  vokalno  glasbo  začela  dopolnjevati  inštrumentalna .  Poleg  Glasbene  matice  kot  osrednje  glasbene  ustanove  je  za  kulturo  po  letu  1892  skrbela  ljubljanska  opera ,  kjer  so  poleg  svetovnih  mojstrov  izvajali  tudi  slovenske  opere  Benjamina  Ipavca ,  Viktorja  Parme  ( 1858 – 1924 ) ,  Antona  Foersterja  in  Rista  Savina  ( 1859 – 1948 ) ;  sočasne  evropske  dramatike  je  predstavljalo  dramsko  gledališče .  Izjemen  razcvet  je  doživela  literatura ,  kjer  so  se  poleg  trenutnih  zvezd  uveljavljale  osebnosti  Anton  Aškerc  ( 1856 – 1912 ) ,  Fran  Saleški  Finžgar  ( 1871 – 1962 )  in  slovenska  moderna  z  Dragotinom  Kettejem  ( 1876 – 1899 ) ,  Josipom  Murnom  ( 1879 – 1901 ) ,  Ivanom  Cankarjem  in  Otonom  Župančičem  ( 1878 – 1949 ) .  Žal  je  med  njimi  kosila  jetika ,  še  posebno  sovražnica  vseh  mladih  in  umetniških  talentov .  Po  uspehu  na  Dunaju ,  kjer  si  je  razstavo  ogledal  sam  cesarski  minister ,  so  tudi  doma  zasloveli  impresionistični  slikarji  Rihard  Jakopič  ( 1869 – 1943 ) ,  Ivan

Prva  svetovna  vojna  ( 1914 – 1918 )  Atentat  na  prestolonaslednika  Franca  Ferdinanda  28.  junija  1914  v  Sarajevu  je  sprožil ,  kar  je  bilo  že  dolgo  v  zraku .  Mesec  dni  kasneje  je  Avstrija  napovedala  Srbiji  vojno ,  ki  se  je  v  naslednjih  dneh  spremenila  v  prvo  svetovno  vojno .  V  njej  je  sodelovalo  šestintrideset  od  takratnih  štiriinpetdeset  držav  na  svetu ,

Razmere  med  obema  vojnama

Druga  svetovna  vojna

Druga  svetovna  vojna

priključitev  Primorske  k  Sloveniji  oziroma  Jugoslaviji ,  kar  pa  je  bilo  predvsem  notranjepolitično  propagandno  dejanje .  Meje  se  namreč  spreminjajo  po  vojnah  na  mirovnih  konferencah .  Mednarodnopravno  je  bilo  enako  pomembno  kot  italijanska  priključitev  Ljubljanske  province  kraljevini  Italiji  v  začetku  leta  1943 .  Partizansko  vodstvo  je  izvedlo  tudi  vojaško  ne  povsem ,  politično  pa  silno  pomemben  pohod  v  Beneško  Slovenijo .  Izjemno  zahteven  je  bil  tudi  pohod  14.  divizije  na  Štajersko  januarja  1944 ,  kjer  po  obračunu  s  Pohorskim  bataljonom  v  začetku  leta  1943  ni  bilo  pomembnejših  partizanskih  enot .  Na  Gorenjskem  je  bilo  drugače .  Tam  se  je  partizansko  gibanje  laže  razvijalo ,  pa  tudi  zveze  z  Dolenjsko  in  Notranjsko  ali  Primorsko  so  bile  lažje .  Gorenjska  in  Štajerska  sta  bili  pomemben  mobilizacijski  vir  za  Nemce ,  saj  so  v  svojo  vojsko  mobilizirali  prek  30.000  mož .  Mnogi  od  njih  so  padli  na  zahodni  ali  vzhodni  fronti ,  bojevali  so  se  tudi  v  vzhodnem  Sredozemlju  in  v  Afriki .  Obračun  z  nasprotniki  revolucije  v  Kočevju  in  drugod  po  Sloveniji  je  na  eni  strani  trajno  omajal  moralo  njenih  enot ,  na  drugi  pa  poglobil  njihovo  bojno  odločnost ,  saj  so  vedeli ,  kaj  jih  čaka  v  primeru  partizanske  zmage .  Nemci  so  jih  reorganizirali  v  slovenske  domobrance ,  jih  bolje  oborožili ,  dali  tudi  nekaj  težjega  orožja ,  določene  policijske  kompetence ,  vendar  jim  niso  zaupali .  To  kažejo  na  eni  strani  nemški  zvezni  oficirji ,  na  drugi  pa  domobranska  prisega .  Njihovemu  vojaškemu  in  v  nekem  smislu  političnemu  vodstvu  je  stal  na  čelu  starojugoslovanski  general  Leon  Rupnik  ( 1880 – 1946 ) ,  poklicni  vojak ,  osebno  sicer  silno  skromen ,  vendar  neskončno  ambiciozen .  Prestopil  je  celo  v  pravoslavje ,  otroka ,  sin  Vuk  je  bil  eden  najbolj  sposobnih  domobranskih  oficirjev ,  je  vzgojil  izrazito  jugoslovansko .  Že  pod  italijansko  okupacijo  je  bil  ljubljanski  župan ,  kasneje  pa  » prezident « .  Domobranci  so  imeli  tudi  vojaške  kurate .  Uživali  so  podporo  škofa  Rožmana ,  ki  ga  sicer  Nemci  niso  marali .  Ta  je  vnaprej  vzdrževal  posredne  stike  s  partizanskim  vodstvom ,  kar  dokazuje  imenovanje  dekana  Andreja  Ilca  za  generalnega  vikarja  za  Belo  krajino ,  ki  je  bila  po  kapitulaciji  Italije  praktično  v  partizanskih  rokah . 83  Do  določenih  sprememb ,  vendar  ne  na  Gorenjskem  in  Štajerskem ,  ampak  v  Ljubljanski  pokrajini ,  ki  je  bila  del  nemške  operacijske  cone  Jadransko  Primorje  s  sedežem  v  Trstu ,  in  na

Druga  Jugoslavija

sociologa  in  publicista  Jožeta  Pučnika ,  enega  pomembnih  protagonistov  slovenske  osamosvojitve ,  so  leta  1958  zaradi  kritičnega  zapisa  obsodili  na  devet  let  zapora .  Tega  so  izkusili  še  nekateri  drugi  ugledni  pesniki  in  pisatelji .  Najmilejša  kazen  je  bila  prepoved  objavljanja .  Kljub  represiji  pa  je  oblast  bitke  s  kulturniki  prej  ali  slej  zgubljala .  Vsakokraten  dejanski  ugled  zlasti  slovenske  republiške  oblasti  je  bil  odvisen  od  tega ,  koliko  jo  podpirajo  kulturniki .  Ti  so  na  koncu  politično  oblast  totalitarnega  komunističnega  režima  tudi  sesuli .  Posebno  prepoznavne  zabavne  glasbe ,  kot  jo  imajo  Srbi ,  Bosanci ,  Hrvati  in  zlasti  Romi ,  Slovenci  niso  razvili .  Razširilo  se  je  posnemanje  angloameriške  in  francoske ,  delno  tudi  italijanske  zabavne  glasbe .  Tudi  jazz ,  ki  je  zelo  priljubljen  med  akademsko  izobraženimi  -  vrhunski  glasbeniki  se  izobražujejo  v  glavnem  v  Gradcu  in  v  ZDA  -  nima  avtohtonega  značaja .  Dolgo  časa  je  oblast  njegovo  izvajanje  omejevala .  Veliko  mojstrstvo  pa  so  Slovenci  pokazali  z  narodnozabavno  glasbo ,  s  posebno  zvrstjo  vokalno - inštrumentalne  glasbe ,  značilne  za  jugovzhodni  alpski  prostor .  Izhaja  iz  ljudske ,  veliko  pa  je  v  ljudskem  duhu  tudi  novo  komponirane .  Prav  narodnozabavna  glasba  je  Slovence  najbolj  ločevala  od  ostalih  jugoslovanskih  narodov ,  bila  je  nasprotje  jugoslavizaciji  zabave .  Njena  začetnika  sta  brata  Vilko  in  Slavko  Avsenik  iz  Gorenjske .  Povezovala  je  Slovence  v  domovini  in  sosednjih  državah ,  zlasti  pa  je  priljubljena  pri  izseljencih ;  privržence  ima  tudi  v  nemškem  jezikovnem  prostoru .  Po  Avsenikovem  ansamblu  je  nastalo  še  več  drugih ,  nekateri  kot  trii  z  izvirnimi  glasbili .  Priljubljen  inštrument  je  diatonična  harmonika  –  » frajtonarica « .  Z  njo  je  zaslovel  ansambel  Lojzeta  Slaka ,  ki  ga  danes  številni  posnemajo .  Poleg  treh  inštrumentalistov  sestavljajo  ansambel  pevci ,  ki  pojejo  običajno  tro -  ali  večglasno .  V  zadnjem  času  se  uveljavljajo  specialni  tamburaški  orkestri ,  veliko  mladih  se  uči  citre ,  nekateri  so  uspešni  kot  etnoglasbeniki .  Poglavje  zase  je  ljudska  materialna  kultura .  V  gmotnem  pogledu  ji  je  prinesla  velike  udarce  že  zmaga  industrijske  revolucije ,  ki  jo  pri  Slovencih  manifestira  gradnja  železniške  proge  Dunaj – Trst  leta  1857 .  Tisto ,  kar  je  preživelo ,  je  v  veliki  meri  uničila  modernizacija  po  drugi  svetovni  vojni .  Takrat  sta  potekala  dva  vzporedna  procesa .  Deagrarizacija ,  ki  je  bila  politična  in  spontana ,  je  zaradi

Na  poti  v  samostojnost
