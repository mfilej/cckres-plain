 
CIP  –  Kataložni  zapis  o  publikaciji

dr.  Antona  Strleta  natis  dovolil  Nadškofijski  ordinariat

Po  mnenju  Ministrstva  za  kulturo  z  dne  23.  11.  1998 ,  št.  415 - 170 / 98 ,  mb / so ,  spada  publikacija  med  proizvode ,  za  katere  se  plačuje  5 %  davek  od  prometa  proizvodov .

Ob  spravi  se  bosta  razveselila  nebesa  in  zemlja .  Nebeški  Oče  bo  z  veseljem  sprejel  daritev  svojih  otrok ,  ki  bodo  v  odpuščajoči  ljubezni  in  edinosti  združeni  med  seboj .

Gospod ,  ti  nas  učiš ,  naj  svoje  sovražnike  ljubimo  in  zanje  molimo .  To  je  težko .  Čustva  niso  v  naši  oblasti .  Posebno  prijazni  do  njih  ne  moremo  biti ,  lahko  pa  se  prisilimo  z  voljo ,  da  bomo  zanje  molili ,  jim  privoščili  pozdrav ,  jim  naredili  kakšno  uslugo .  Ne  bomo  jim  škodovali ,  ne  gojili  maščevalnih  misli .  Z  tvojo  pomočjo  bomo  pozneje  naredili  še  več ,  saj  si  ti  za  svoje  sovražnike ,  ki  so  te  obsodili  na  smrt  in  pribili  na  križ ,  celo  molil  in  zanje  umrl  na  križu .

Če  namreč  odpustite  ljudem  njihove  prestopke ,  bo  tudi  vaš  nebeški  Oče  vam  odpustil .  Če  pa  ljudem  ne  odpustite ,  tudi  vaš  Oče  ne  bo  odpustil  vaših  prestopkov  ( Mt  6,11 - 15 ) .

Gospod ,  preusmeri  naš  pogled  na  naše  napake  in  na  kreposti  v  bližnjem .  Tako  bomo  postali  ponižni  in  sprejemljivi  za  tvojo  milost ,  ki  nas  bo  vodila  na  pot  svetosti .  Življenje  na  zemlji  bo  postalo  lepše  in  srečnejše ,  nebesa  pa  se  bodo  napolnila  z  velikimi  svetniki .

Sojeni  bomo  po  ljubezni

Gospod  Jezus ,  ti  si  v  lačnem  in  žejnem  človeku ,  v  tujcu ,  v  ubogem ,  ki  nima  niti  primerne  obleke ,  v  bolniku  in  v  jetniku ,  v  pomoči  potrebnem  človeku .  Pravi  kristjan  je  tisti ,  ki  te  v  teh  ljudeh  prepozna  in  ti  postreže .  Po  odnosu  do  tebe  v  ubogih  bomo  sojeni .  Pri  Bogu  lepe  besede  o  ljubezni  do  bližnjega  brez  dejanj  nimajo  nobene  vrednosti .  Naša  vera  postane  za  ljudi  zanimiva  in  privlačna  prav  po  pristni  ljubezni  do  bližnjega .  Jezus  je  učil :  » Po  tem  bodo  vsi  spoznali ,  da  ste  moji  učenci ,  če  boste  med  seboj  imeli  ljubezen «  ( Jn  13,35 ) .
