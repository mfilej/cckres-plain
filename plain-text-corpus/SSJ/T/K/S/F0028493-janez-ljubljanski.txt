 
V  zadnje  obdobje  okrog  Kamnega  Vrha  sodi  poslikava  prezbiterija  v  cerkvi  sv.  Ahaca  nad  Malim  Ločnikom  blizu  Turjaka ,  kjer  nas  kar  nekaj  detajlov  spominja  bodisi  na  Friderikove  rešitve  v  Deutschgriffnu ,  bodisi  na  podrobnosti  na  podobi  Svete  nedelje  v  crngrobski  cerkvi ,  ki  vsebuje  sorodne  detajle  s  sv.  Ahacem  in  z  Deutschriffnom  ( ženska  figura  s  pečo  v  prizoru  Marije  zavetnice  s  plaščem ,  enaka  figura  na  Deutschgriffnu  v  prizoru  iz  stare  zaveze  in  figura  v  prizoru  žetve  v  Crngrobu ,  ženski  figuri  v  prizoru  ljubimkanja  in  zapeljevanja  na  Crngrobu  itd. ) .  Na  širše  medsebojno  vplivanje  in  na  odločilen  vpliv  mojstrov ,  ki  so  delovali  na  slovenskih  tleh  pa  kaže  Marijin  obraz  ( Marija  zavetnica  s  plaščem )  na  sv.  Ahacu ,  ki  je  tako  kot  obraz  Kronane  Marije  na  slavoločni  steni  na  Kamnem  Vrhu  po  fiziognomiji  ( visoko  izbočeno  čelo ,  nežna  brada ,  pretanjena  modelacija )  nekoliko  podoben  ženskim  obraznim  tipom  mojstra  Bolfganga  ( op.  25 ) .  Pomenljivo  je  tudi  dejstvo ,  da  se  je  ta  obrazni  tip  pojavil  v  Janezovem  slikarstvu  šele  v  petdesetih  letih ,  torej  v  času  po  Bolfgangovem  slikarskem  podvigu  na  Crngrobu  ( 1453 ) .  Freske  v  župni  cerkvi  v  Mengšu  pripisuje  Stele  Janezovi  delavnici  in  jih  datira  v  čas  okrog  leta  1460  ( Stele  1972 ,  str.  XIII ) .  Po  njegovih  domnevah  je  na  podobah  še  zapustil  sledove  svojega  osebnega  rokopisa ,  ki  ga  v  delu  njegove  šole  ( delavnice  z  morda  novim  mojstrom )  na  pročelju  romarske  cerkve  na  Crngrobu  ni  več  opaziti ,  čeprav  nekaj  zgovornih  detajlov  govori  o  nedvomnem  izhodišču  v  Janezovem  opusu  in  o  zvezah  s  Friderikovo  delavnico  na  Koroškem .

Janezovo  delo  na  Kranjskem  je  nasledek  dolgotrajnih  in  močnih  zvez  med  Kranjsko  in  Koroško .  Najbrž  ne  gre  zgolj  za  posledico  posredovanja  ( vplivnih )  stiških  menihov .  Je  tudi  rezultat  slovesa ,  ki  si  ga  je  tod ,  posebej  na  Gorenjskem  in  celo  na  Notranjskem  in  Primorskem  ( Bled ,  Blejski  otok ,  Selo  pri  Žirovnici ,  Veliki  Otok  pri  Postojni ,  Vremski  Britof  itd. )  pridobila  beljaška  slikarska  šola  in  posamezni  koroški  mojstri  ( prim. :  Janez  Höfler  1985 ) .  Vzemimo  le  mojstra  fresk  v  Selu  pri  Žirovnici ,  ki  je  upodobil  skorajda  enakega  sv.  Jurija  na  konju ,  kot  njegov  ( verjetni )  učitelj  Friderik  v  cerkvi  na  St.  Gandolfu  na  Koroškem .  Omenjeno  delo  priča ,  da  je  uporabljal  vsaj  iste  delavniške  predloge  kot  Friderik ,  v  kolikor  že  ni  bil  njegov  učenec  ali  celo  sodelavec .  Upoštevati  moramo  tudi  osebne  in  lastniške  povezave  med  Koroško  in  Zgornjo  Savsko  dolino ,  ki  jih  dokazujeta  zgodovinsko  in  etnografsko  gradivo .

FRESKANTSKI  OPUS  IN  POTA  JANEZOVE  UMETNOSTI

Kot  odkrivajo  Janezu  pripisana  zgodnja  dela ,  se  je  specializiral  za  figuraliko  in  tudi  za  bolj  zapletene  oblike  rastlinske  ornamentike ,  ki  jih  skoraj  do  konca  ohranja  v  sporočeni ,  za  Friderikovo  delavnico  značilni  obliki .  V  zahtevnih  kompozicijah ,  ki  jih  je  zasnoval  mojster  Friderik ,  je  slikal  predvsem  figure .  Od  tod  ( najbrž )  tudi  Janezovo  kasnejše  precej  medlo  zanimanje  za  upodabljanje  interierjev  in  za  slikanje  krajine .  Celo  v  svojem ,  morda  zadnjem  delu  na  Kranjskem ,  v  prezbiteriju  cerkve  sv.  Petra  na  Kamnem  Vrhu  v  Suhi  Krajini ,  se  je  razživel  skoraj  izključno  v  figuri  in  v  težki  akantovi  ornamentiki ,  ki  je  naslikana  ( vsaj  tako  jo  doživljamo  danes )  izrazito  uživaško ,  z  veseljem .  Mimogrede  pa  ji  je  naklonil  več  kot  pomembno  mesto  v  poljih  na  stropu ;  v  enem  primeru  gre  celo  za  nefigurativni  pendant  ambiciozno  oblikovani  angelski  figuri ,  ki  bi  lahko  veljala  za  dokaz ,  da  je  mojster  po  izkušnji  v  Deutschgriffnu  verjetno  uporabil  grafično  predlogo . 

TRBIŽ  IN  DEUTSCHGRIFFEN  -  RAZMERJE  MED  FRIDERIKOM  IN  JANEZOM 

MULJAVA

Podružnična  cerkev  Marijinega  vnebovzetja  na  Muljavi  je  bila  na  novo  zgrajena  na  mestu  prejšnje  romanske  arhitekture  v  začetku  15.  stoletja .  V  virih  se  prvič  omenja  v  urbarju  turjaškega  gospostva  leta  1463 .  Janezov  napis  na  slavoloku  priča ,  da  sta  bila  za  poslikavo  leta  1456  zaslužna  tako  častitljivi  gospod  Ulrik ,  stiški  opat ,  kot  turjaški  gospod  Albert ,  katerega  delež  in  visoko  pokroviteljstvo  oznanja  tudi  slikovit  grb .  Janezovo  zrelo  in  hkrati  najobsežnejše  znano  delo ,  saj  je  poslikal  celotno  notranjščino  pa  tudi  del  zunanjščine  ( op.  38 ) ,  je  kljub  okrnjenosti  ( slikarijo  v  ladji  prekriva  novejši  baročni  obok )  monumentalna  priča  o  njegovem  znanju  in  sposobnostih ,  predvsem  pa  o  specifikah  slikarstva ,  ki  je  vedno  merilo  na  celostni  učinek . 

Slikarstvo  Janeza  Ljubljanskega  je  ostalo  v  slovenski  umetnosti  v  15.  stoletju  brez  neposrednega  nasledstva  in  šole  -  tako  Mengeš  kot  Crngrob  sta  zelo  osamljena  spomenika .  Videti  je ,  kot  da  je  z  njegovo  smrtjo  ( ali  z  odselitvijo  s  Kranjskega )  hitro  zamrl  tudi  njegov  osebni  in  delavniški  svet  milih ,  konservativnih  oblik ,  predvsem  pa  njegov  vpliv .  Navsezadnje  je  mojster  prav  do  šestdesetih  let  vztrajal  na  izhodiščih ,  ki  so  bila  že  ob  Friderikovem  nastopu  okrog  leta  1410  za  kanček  preveč  konservativna .  Po  drugi  strani  pa  je  prav  Janez  Ljubljanski ,  skupaj  s  sorodnimi  koroškimi ,  predvsem  beljaškimi  mojstri ,  vzpostavil  tip  mehkega ,  umirjenega  in  liričnega  slikarskega  razpoloženja ,  ki  je  umirilo  in  zastrlo  večino  bolj  radikalnih  freskantskih  praks  na  Slovenskem .  Navsezadnje  so  celo  podeželski ,  skorajda  ljudski  slikarji  iz  konca  15.  in  začetka  16.  stoletja  dediči  teh  razpoloženj ,  saj  so  na  paradoksnih  ravneh  prestopili  iz  estetike  konservativnega ,  na  originalni  način  aktualiziranega  mehkega  gotskega  sloga  v  pokmetene  oblike  renesančnega  oblikovanja .  Odseve  novih  renesančnih  pogledov  na  slikarstvo ,  posebno  na  formulacijo  figure ,  pa  je  kljub  vsemu  vsebovalo  že  Janezovo  slikarstvo .

V  Janezovem  delu  moramo  upoštevati  še  nekaj  značilnosti .  Primerjava  podpisanih  in  dokumentiranih  stvaritev  ( Visoko ,  Muljava ,  Kamni  Vrh )  z  onimi  na  Koroškem  ( Liemberg ,  St.  Gandolf ,  Deutschgriffen )  nas  navaja  k  domnevi ,  da  se  je  Janez  v  očetovi  delavnici  že  zelo  zgodaj  razvil  v  izrazitega  specialista  za  figure  in  posebej  za  obraze ,  skorajda  v  portretista .  V  tem  okviru  je  razvil  nekaj  značilnih  obraznih  tipov ,  nekatere  med  njimi  pa  posebej  označuje  še  stalni  " mili "  naklon  glave .  Prav  mili  obrazi  z  melanholičnimi  izrazi  in  žalostnimi  očmi  so  tista  podrobnost ,  ki  jo  brez  posebnega  truda  identificiramo  kot  skupno  značilnost  mnogih  Friderikovih  ( koroških )  in  Janezovih  ( kranjskih )  fresk .  France  Stele  ( 1969 ,  str. 182 )  je  naštel  kar  nekaj ,  kot  pravi ,  frapantnih  skupnih  potez  in  identičnih  obrazov .  Skupina  portretov  na  votivni  podobi  v  Liembergu  je  nedvomno  Janezovo  delo ,  o  čemer  pričajo  poleg  resnično  " frapantnih "  detajlov  tudi  splošnejše  poteze .  O  tipih  obrazov  in  figur ,  ki  so  vendarle  drugačni  kot  pri  Janezu  Ljubljanskem ,  pričajo  signirane  Friderikove  freske  iz  Ernestove  kapele  v  Millstatu  ( signirane  in  datirane  z  letnico  1428 ) .  Zanimivo  je ,  da  tak  obrazni  tip  uporabljajo  skoraj  vsi  mojstri  " koroške  smeri "  iz  sredine  in  druge  polovice  15.  stoletja ,  ki  so  odvisni  od  znamenite  Beljaške  slikarske  delavnice .  Po  drugi  strani  pa  je  votivni  portret  na  Deutschgriffnu ,  ki  bi  ga  najraje  pripisali  enemu  boljših  pomočnikov  ( recimo  Tomažu  iz  Beljaka ) ,  po  izrazu  in  pretanjeni  modelaciji  na  taki  kakokovostni  ravni ,  ki  je  Janez  ni  dosegel  nikoli  -  čeprav  določene  nastavke  zaslutimo  že  na  portretih  na  Liembergu .

visoka  stopnja  dognanega  dekorativizma  in  zlitost  slikarije  z  arhitekturo .  Zato  bi  kazalo  opozoriti  na  neko  značilnost .  Janez  je  vsa  svoja  znana  slikarska  dela  ustvaril  v  arhitekturah ,  ki  so  bile  že  dolgo  v  funkciji .  Cerkev  na  Visokem  je  nastala  okrog  leta  1400 ,  približno  v  istem  času  so  na  novo  pozidali  cerkev  na  Muljavi .  Tudi  cerkvena  arhitektura  na  Kamnem  Vrhu  je  starejšega  datuma  kot  Janezove  freske .  Le  na  Sv.  Ahacu  so  ( kasneje  preoblikovan  in  spet  na  novo  obokan )  prezbiterij  k  starejši  arhitekturi  prizidali  sredi  15.  stoletja  v  precej  nenavadni  obliki .  Gre  za  sicer  običajno  obliko  petosminsko  zaključenega  kora ,  vendar  s  to  ( bistveno )  razliko ,  da  je  stavbar  posebej  poudaril  oktogonalno  izhodišče  z  zožitvijo  prostora  ob  slavoloku .  Tako  je  dobil  hibridno  obliko  centralne  " kapele "  z  dvojno  funkcijo .  Zato  lahko  govorimo  o  približni  sočasnosti  arhitekture  in  slikarije .  Nasploh  je  Janez  Ljubljanski  slikal  v  stavbah  z  zelo  jasnimi  prostorskimi  načeli .  Šlo  je  za  različno  velike  in  malce  drugače  proporcionirane  inačice  enega  samega  tipa  -  enoladijske  cerkve  s  petosminsko  zaključenim  gotskim  prezbiterijem  različnih  dolžin .  Zato  je  tudi  slikarija  podrejena  istim  prostorskim  danostim ,  kot  so  jih  morali  upoštevati  ( recimo )  furlanski  slikarji ,  in  približno  istim  zahtevam  naročnikov .  Le  program  kranjskega  prezbiterija  pri  Janezu  vedno  nastopa  v  najbolj  očiščeni  obliki  -  gre  za  Kristusa  v  mandorli ,  za  simbole  evangelistov  in  angele .

8 )  Santoninov  dnevnik  1485  -  1487  vsebuje  tudi  obilico  podatkov  o  umetniški  opremi  cerkva  na  Koroškem  in  v  krajih  na  Kranjskem  in  Štajerskem ,  ki  jih  je  na  svojem  potovanju  obiskal .  Največkrat  gre  za  posvetitve  popravljenih  oltarjev  in  slik ,  ki  so  jih  oskrunili  Turki .  Le  na  dveh  mestih  omenja  tudi  avtorja  ( Tomaža ,  ki  se  je  v  Beljaku  postaral ) .  Tako  lahko  domnevamo ,  da  je  po  prvih  resnejših  turških  vpadih  vladala  velika  restavratorska  in  slikarska  konjunktura .  Sicer  pa  je  mojstra  Santonina  zanimala  predvsem  gurmanska  plat  življenja ,  ki  ji  posveča  silno  natančne  opise . 

16 )  Po  formalni  plati  in  v  primerjavah  s  slikarstvom  v  bogatejših  središčih  je  Janezova  umetnost  bliže  poljudnim  ravnem .  Vendar  domnevni  naročniki  ( stiški  cistercianci ,  turjaški  gospodje )  pričajo ,  da  je  delal  za  vodilne  družbene  sloje .  Gre  za  posreden  dokaz  za  provincialnost  in  nižje  zahteve  celotnega  kulturnega  in  geografskega  miljeja  in  seveda  za  pragmatizem  in  utilitarizem  -  saj  je  bila  slikarija  vendarle  namenjena  vsem  slojem . 

- )  Emilijan  CEVC :  Geografski  položaj  srednjeveškega  kiparstva  na  Slovenskem ,  ZUZ  n. v .  V / VI ,  1959 ,  str.  273 - 290

6 )  Vilma  PRAPROTNIK :  Ornamentika  slikanih  okvirov  v  srednjeveškem  stenskem  slikarstvu  v  Sloveniji ,  ZUZ  n.  v .  X.  1973 ,  str.  31 - 78

- )  France  STELE :  Monumenta  artis  slovenicae  I ,  Ljubljana  1935
