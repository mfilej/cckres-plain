 
Besedilo  knjižice  je  pregledal  nadškofijsko  cenzor  dr.  Anton  Strle .

Besedilo  knjižice  je  razdeljeno  na  trideset  enot .  Zadnji  dan  zmolimo  posvetitveno  molitev ,  ki  jo  lahko  vzamejo  tudi  družine  in  druge  skupnosti .  Družine  imajo  na  voljo  tudi  drugo  molitev ,  ki  je  posebej  primerna  za  družine  ( str.  63 ) .  Natisnjeni  sta  tudi  dve  molitvi  za  posvetitev  župnije  ( str.  65 ) .  Na  koncu  knjižice  je  dodana  molitev  za  pripravo  na  posvetitev ,  ki  jo  vzamemo  vsak  dan  po  branju ,  in  dve  molitvi  za  vsakdanje  darovanje  po  posvetitvi . 

Vsi  ljudje  smo  Jezusovi ,  ker  nas  je  ustvaril  in  odrešil .  Kristjani  pa  smo  po  svetem  krstu  še  bolj  njegovi .  Kot  otroci  še  nismo  bili  zmožni  osebne  odločitve  zanj .  Potrebna  je  naša  osebna ,  zavestna  odločitev  za  Jezusa .  To  se  zgodi  pri  dobro  pripravljeni  posvetitvi  in  obnovitvi  posvetitve  Jezusovemu  Srcu . 

Najbolj  se  je  Jezusova  ljubezen  do  nas  razodela  z  njegovo  smrtjo  na  križu .  Sv.  Janez  Vianney  je  oznanjal :  » Neko  stvar  ljubimo  tem  bolj ,  čim  več  nas  je  stala .  Pomislite  ob  tem  na  ljubezen  našega  Gospoda  do  naše  duše ,  ki  ga  je  stala  vso  njegovo  kri . «  Jezus  je  šel  prostovoljno  na  križ ,  da  nas  odreši  naših  grehov  in  nas  napravi  za  nove  ljudi ,  ki  bodo  njemu  podobni .  Jezusova  prebodena  srčna  rana  vsakemu  rodu  vedno  znova  oznanja ,  kako  neizmerno  nas  on  ljubi .  Ta  rana  je  najbolj  pretresljivo  in  prepričljivo  razodetje  ljubezni  njegovega  Srca .  Apostol  Janez  je  zapisal :  » Gledali  bodo  vanj ,  ki  so  ga  prebodli «  ( Jn  19,37 ) .  Prav  je ,  da  polni  hvaležnosti  gledamo  v  to  Srce ,  da  se  vedno  bolj  napolnimo  z  njegovo  ljubeznijo  in  mu  tako  postajamo  vedno  bolj  podobni .

Tudi  iz  srca  na  Marijini  podobi  plapolajo  ognjeni  plameni ,  ki  pomenijo  Marijino  gorečo  ljubezen  do  Boga  in  do  ljudi .  Meč ,  ki  prebada  Marijino  Srce ,  in  trni ,  ki  ga  obdajajo ,  naznanjajo ,  koliko  je  Devica  Marija  iz  ljubezni  do  nas  in  za  nas  trpela .

Kako  velik  pomen  je  pripisoval  veri  bl.  Anton  Martin  Slomšek ,  se  vidi  iz  teh  njegovih  besed :  » Kdor  denar  izgubi ,  le  malo  izgubi ;  kdor  ob  poštenje  pride ,  veliko  več  izgubi ;  kdor  življenje  izgubi ,  še  mnogo  več  izgubi ;  kdor  pa  vero  izgubi ,  izgubi  vse ! «

» Zakaj  primanjkuje  vere ? «  se  je  spraševala  mati  Terezija .  » Vere  primanjkuje  zato ,  ker  je  med  ljudmi  toliko  sebičnosti  in  koristoljubja .  A  vera ,  zares  prava  vera ,  mora  biti  darujoča .  Ljubezen  in  vera  hodita  skupaj .  Druga  drugo  dopolnjujeta . «  » Vera  v  dejanju  je  ljubezen  in  ljubezen  v  dejanju  je  služenje .  Zato  ' način  življenja '  ni  nič  drugega  kakor  sad  vere .  Vero  je  treba  udejanjati  v  ljubezni ,  da  bo  živela .  In  če  hoče  biti  ljubezen  resnična  in  živa  da  bo  udejanjena  božja  ljubezen  mora  biti  služenje . «

V  Lukovem  poročilu  o  Jezusovem  rojstvu  beremo ,  da  je  Marija  vse  besede ,  ki  so  jih  o  Jezusu  povedali  pastirji ,  » shranila  in  jih  premišljevala  v  svojem  srcu «  ( Lk  2,19 ) .  Isti  evangelist  poroča ,  kako  sta  sv.  Jožef  in  Marija  po  tridnevnem  zaskrbljenem  iskanju  končno  našla  dvanajstletnega  Jezusa  v  templju .  Nista  razumela  njegovega  skrivnostnega  vprašanja :  » Kako  da  sta  me  iskala ?  Mar  nista  vedela ,  da  moram  biti  v  tem ,  kar  je  mojega  Očeta ? «  Evangelist  Luka  je  zopet  zapisal :  » Njegova  mati  je  vse ,  kar  se  je  zgodilo ,  shranila  v  svojem  srcu «  ( Lk  2,41 - 51 ) .

Devica  Marija  je  bila  prva ,  ki  je  sprejemala  Jezusov  evangelij  v  svoje  srce ,  ga  premišljevala ,  ohranjala  v  svojem  srcu ,  ga  vedno  bolj  razumela  in  po  njem  zvesto  živela .  Čeprav  je  bila  Kristusova  mati ,  je  bila  tudi  prva  in  najboljša  njegova  učenka . 

Mati  Terezija  nas  spodbuja :  » Prosimo  našo  ljubo  Gospo ,  naj  napravi  naša  srca  ' krotka  in  ponižna ' ,  kakor  je  bilo  Srce  njenega  Sina .  Tako  zelo  lahko  je  biti  ošaben  in  rezek  in  sebičen  tako  lahko ;  toda  bili  smo  ustvarjeni  za  mnogo  več .  Koliko  se  moremo  naučiti  od  naše  Gospe !  Tako  ponižna  je  bila ,  ker  je  bila  vsa  na  voljo  Bogu .  Bila  je  polna  milosti . «
