 
Boštjan  Lajovic

V  BELEM  PEKLU  ČEZ  SEVERNO  STENO  TRIGLAVA

STENA  NAD  KRNICO

Zoran  Bešlin

Marjan  Manfreda :  5,15

4  slikovna  priloga

Stane  Belak  ali  arhiv  Belak :  1,2,3,4,5,6,8,9,10,12,13,14,15,16,17,20,21 ,

Kopni  vzponi  -  težje  prvenstvene  smeri  in  najpomembnejše  ponovitve 

1968 :  Hindukuš  -  trije  prvi  vzponi  na  dotedaj  neosvojene  vrhove

Končno !  Prijazna  bajta  v  tihem  gozdu ,  ki  jo  preplavljajo  slapovi  sončne  luči .  Tu  sva  na  meji  modrikastih  senc  tiste  neskončno  lepe  gorske  skupine ,  ki  prevzame  še  tako  zakrknjeno  in  stehnizirano  dušo .  V  globok  sneg  je  zakopan  tihi  gozd ,  že  dolgo  ni  bilo  tu  nikogar .  Spraviva  se  h  kuhi  kar  med  kupi  desk  v  zasilno  zaprti  kočici .  Kmalu  ugotoviva ,  da  imava  hrane ,  zlasti  tiste ,  ki  jo  štejeva  za  napoto ,  na  pretek .  Veselo  jo  meljeva ,  saj  veva ,  da  v  prihodnjih  dneh  na  kaj  več  kot  eno  juhico  dnevno  ne  moreva  računati .  Potem  se  pričneva  tehtno  pripravljati  na  veliki  dogodek .

Ko  smo  spet  vsi  trije  skupaj ,  sklenemo ,  da  kar  najhitreje  dosežemo  rdečo  votlino  vrh  Čopovega  stebra ,  kjer  bomo  vsaj  varni  pred  plazovi .  Rečeno  storjeno .  Nemudoma  plezam  dalje  proti  toliko  pričakovani  snežni  grapi  na  levi  strani  stebra .  Po  dveh  raztežajih  mi  zapre  pot  nekaj  metrov  visok  zaledeneli  skok ,  ki  smo  ga  z  daljnogledom  otipavali  že  iz  doline .  Toda  kakor  nam  jo  je  stena  včeraj  zagodla ,  se  danes  izkaže  z  rešitvijo  v  obliki  lahke  police ,  ki  me  privede  brez  težav  nazaj  nad  skok .

Megle  se  prično  trgati  in  pogled  mi  zdrsne  v  globino  pod  nami .  Izpostavljenost  je  popolna ,  stena  pada  1000  metrov  v  globino ,  tja ,  kjer  bruhajo  plazovi  cele  vlake  snega .  Do  izteka  vrvi  me  loči  petnajst  metrov  višine ,  toda  treba  je  premagati  kratek  skrajno  težaven  previs .  Nekajkrat  poskušam  stisnjenih  rok  doseči  klin  nad  previsom ,  pa  se  vedno  zadnji  trenutek  izognem  padcu .  Končno  dosežem  rešilni  klin  in  izplezam  na  drobno  stojišče ,  kjer  je  prostora  komaj  za  moža ,  pa  še  ta  se  mora  držati  v  steni  zabitih  klinov .  Stena  je  tako  navpična ,  da  Aleša  in  Tonača  sploh  ne  vidim ,  ker  ju  skriva  previs .  Eno  vrv  pritrdim  v  klin ,  z  drugo  pa  varujem  Aleša ,  ki  tovori  nahrbtnik .  Silna  mora  biti  volja  za  premagovanje  težav  v  takem  ambientu .  Ko  pripleza  do  mene ,  je  znova  potreben  pravi  ceremonial ,  da  se  zamenjava  na  stojišču .  Vrvi  se  prepletajo  in  onemogočajo  smotrne  manevre .  Snežiti  je  prenehalo ,  toda  plazovi  se  še  vedno  vsipajo  čez  steno .  Iz  meglene  globine  zaslišimo  klice .  Med  grmenjem  plazov  se  oglašamo .  Upamo ,  da  bodo  prijatelji  razumeli  naše  vriske ,  da  je  vse  v  redu .  Čez  čas  tudi  glasovi  v  globini  utihnejo .  Ko  zamenjava  stojišče ,  plezam  navzgor  po  lestvici  klinov  proti  naslednji  votlinici  pod  nevarnim  in  navpičnim  kaminom ,  preko  katerega  se  vsakih  nekaj  minut  vsuje  plaz .  Raztežaj  preplezam  sorazmerno  hitro  brez  rokavic  kot  vse  do  zdaj .  Sicer  pa  minute  odločajo  o  usodi  prihodnje  noči .  Na  vsak  način  moramo  najti  ugodno  mesto  za  bivak .  Tu  ni  mesta  za  polovičarstvo ,  treba  je  iti  na  vse .

Počasi  se  prične  zlati  cekin  sonca  pogrezati  v  zanikrne  kumuluse ,  ki  obkrožajo  nižje  gore  daleč  na  zahodu .  Z  aparati  loviva  veličastni  zaton  dneva ,  vsak  v  upanju ,  da  bo  posnel  pravo  mojstrovino .  Kolikokrat  se  je  Kugy  raznežil  ob  tem ?  Tudi  midva  sva  malce  " mehka " .  Potem  postaja  sonce  škrlatno  in  kot  od  silnega  pritiska  sploščeno  se  pogreza  za  obzorje ,  ki  se  riše  kot  razburkani  valovi  morja  na  svetlem  ozadju .  Predstava  je  končana .  Hladen  piš  naju  nažene  v  barako .  Jutri  naju  čaka  garaški  dan  in ,  če  bo  šlo  vse  po  sreči ,  bova  beležila  še  en  bivak  več  -  da  o  revmi  sploh  ne  govorimo . . .

Na  Col  du  GÚant  sva ,  ko  šinejo  škrlatni  žarki  jutranjega  sonca  po  Mont  Blancu .  Velikanska  streha  Grand  Capucina  žari  kot  krona  na  vrhu  impozantnega  stebra .  Mrzlično  vlečeva  aparata  iz  nahrbtnika .  In  glej  ga  saboterja !  Ko  je  škrlatni  plašč  najveličastneje  razpet  preko  vzhodne  stene  Mont  Blanca ,  je  s  filmom  v  aparatu  konec .  Preden  sem  zopet  nared  za  fotografiranje ,  je  čudovit  prizor  že  mimo ,  sam  pa  take  volje ,  da  bi  najraje  treščil  škatlo  fotografsko  ob  tla .

Tretja  neprespana  noč  je  rodila  vetrovno  jutro  mističnega  trinajstega  maja .  Pozno  smo  odšli  proti  petici .  Pozno  zato ,  da  smo  še  v  šotorih  prisluškovali  radijski  zvezi .

S  Stipetom *  sva  se  basala  s  hrano .  Prvič  po  dolgih  tednih  mi  ni  bilo  treba  kuhati .  Ang  Phu *  je  prevzel  to  sicer  neprijetno  zadevo .

Potem  so  prigarali  šerpe  s  svojimi  kisikovimi  bremeni  v  petico .  Prinesli  so  tudi  dodatni  višinski  šotor ,  kajti  plan  za  naslednji  dan  je  še  vedno  predvideval  " množični "  vzpon  šestčlanske  naveze ,  treh  šerp  in  treh  sahibov  proti  vrhu .  Ang  Phu  je  bil  ves  na  trnih ,  koga  od  svojih  fantov  bi  poslal  na  pot .  Zato  so  se  med  tabori  prepletali  dolgi  radijski  pogovori .

Po  razbitem  in  krušljivem  svetu  smo  potem  zlezli  na  greben ,  ki  se  je  na  drugi  strani  v  divjih  odlomih  spuščal  v  Zahodno  globel * .  Številni  stolpi  in  razi  nad  nami  pa  so  se  nizali  proti  vrhu  strehe  sveta .  Prvi  del  težav  je  za  nami . 

Potem  smo  drgetali ,  migali  z  vsakim  vlaknom  izmučenega  telesa  v  mrazu  in  noči ,  ki  se  mi  je  po  dolžini  zdela  polarna .  Na  posledice ,  ki  jih  bo  pustil  mraz ,  nisem  hotel  misliti .  Le  preživeti !  Zraven  mene  je  Stipe  že  kar  odhajal .  Dramil  sem  ga ,  ko  se  mi  je  zdelo ,  da  predolgo  miruje .  Vstani !  Bomo  že  nekako  čez ,  potem  bomo  šli  dol  in  na  morje .  Izmazali  se  bomo !

Stipe  je  medtem  zašel  v  težave .  Nisem  vedel ,  kaj  je ,  toda  njegovi  klici  ne  obetajo  dobrega .  Že  je  tu  Vanja ,  ki  s  kisikom  hiti  v  breg .  Le  stisk  rok  je  naš  pogovor .  Kdo  bi  govoril  po  vsem  tem .  Hudo  mi  je  zanje .  Šli  bi  lahko  na  vrh ,  če  bi  le  delala  zveza .  Vanja  " odšiba "  navzgor  do  Stipeta ,  ki  je  menda  izgubil  derezo .  Do  izteka  kuloarja  je  le  še  dober  raztežaj .  Tam  naju  čakata  Ivč  in  Čita .

Kredenca  me  zopet  jaše .  Zrasla  mi  je  čez  glavo .  Plezam  za  vrvmi  in  na  začetku  še  kar  nekam  gre ,  potem  pa  je  vedno  težje .  S  klini  nimam  težav .  Enkrat  ga  malo  močneje  potipam  s  kladivom ,  potem  pa  ga  lepo  z  dvema  prstoma  iztaknem .  Prav  poučno ,  če  se  spomnim  na  svoje  dremanje . . .  Kar  kmalu  sem  buden .  Vsa  zadeva  teče  v  redu ,  zlasti  na  koncu ,  ko  s  prijateljevo  pomočjo  neko  čudno  mesto  kar  izpustim .  Potem  sva  zopet  skupaj .  Družno  ugotoviva :  " Tale  stena  didel  dika ,  je  pa  taka ,  kot  se  šika " .  Nadaljevanje  ne  obeta  preveč  lagodnosti .  Tudi  oblačje  priganja  k  naglim  ukrepom .  Pravzaprav  imava  danes  srečo ,  saj  ura  je  že  ravno  pravšnja  za  popoldanske  nevihte .

Ko  se  odstrani  še  zadnji  domačin ,  se  vrževa  z  Borotom  na  delo .  Ob  tako  visoko  postavljeni  nosaški  ceni  mislimo ,  da  so  tovori  občutno  prelahki .  Preko  noči  nama  uspe  na  račun  teže  zmanjšati  njihovo  število  na  minimum .

Na  prvo  noč  v  višavah  se  pripraviva  kar  malce  slavnostno .  Sonce  se  dolgo  poslavlja  na  visokih  vrhovih  in  hladen  veter  naju  nažene  v  tesen  šotorček .  Pozno  v  noč  brni  butanski  kuhalnik ,  midva  pa  se  v  obupni  stiski  s  prostorom  nabijava  s  kranjskimi  klobasami ,  zeljem  in  juhicami .  Apetitu  res  ni  kaj  reči ,  zato  pa  s  spancem  ni  vse  tako ,  kot  bi  bilo  treba .  Kamnita  podlaga  šotora  pričara  nekaj  fakirskega  vzdušja ,  tako  da  še  v  trdi  temi  oprezava  za  morebitnim  odhodom .

Ko  sem  se  potem  tihotapil  preko  tistega  z  globokim  snegom  zalitega  žleba ,  se  mi  je  razlezlo  po  hrbtu  za  celo  mravljišče  mravljincev .

Ozrem  se  dol  po  grebenu  ,  prav  ko  se  izza  snežne  beline  prikaže  rdeča  čelada .  Potem  ta  rdeča  pega  obmiruje .  Tu  v  teh  višinah ,  na  skrajni  meji  življenja ,  čutim  prijatelja .  Kako  mu  je  pri  srcu ? !  Meni  ta  trenutek  ne  najbolj  prelestno .  Prijatelju  manjka  nekaj ,  kar  meni  morda  omogoča  poleg  vsega  še  kakšno  misel !  Kisik ,  ta  čudoviti  plin ,  ki  omogoča  življenje ,  nama  jo  je  zagodel  prav  takrat ,  ko  je  šlo  za  vse  ali  nič .  Sedaj  prijatelj  stiska  zobe  in  vztraja  pri  vzponu ,  ki  nam  vsem  pomeni  enkraten  športni  dosežek ,  nepojmljive  čustvene  obremenitve  in  nenazadnje  dejanje ,  ki  ima  pravo  nacionalno  obeležje .  Kaj  niso  nekoč  nekateri  eksperti  menili :  " Južna  stena  Makaluja  je  nemogoča ;  to  ni  za  ljudi ! "

Nenadoma  se  mi  zazdi ,  da  se  vrh  vse  bolj  odmika .  Očitno  naju  bo  časovna  stiska  pestila  bolj ,  kot  sva  v  prvem  navdušenju  računala .  Še  z  večjo  vnemo  se  ženem  čez  globoki  sneg ,  medtem  ko  na  levi  beže  snežni  žlebiči  v  vrtoglavi  nič  zahodne  stene .  Ta  del  Makaluja  je  s  tega  zadnjega  dela  Francoskega  grebena  dokaj  neprijazen .  Najina  vijugasta  pot  pa  se  vse  bolj  polaga  in  vijuga  nekam  proti  desni .

" Najbrž  je  zamrznjen  ventil , "  bleknem ,  kot  bi  ta  ugotovitev  kaj  spremenila  položaj .  In  tudi  potem ,  ko  Marjon  segreje  ventil ,  ostaja  dejstvo ,  da  je  ena  od  jeklenk  domala  prazna ,  saj  premore  komaj  petnajst  atmosfer .  To  pa  je  toliko  kot  nič .  Mrzlično  ugibam ,  kaj  zdaj .  Vsekakor  je  to  slaba  šala ,  ki  zna  imeti  dalekosežne  posledice .  Sicer  pa ,  če  sva  ob  težkem  plezanju  brez  kisika  zlezla  skoraj  na  rob  stene ,  bova  tudi  s  tremi  preostalimi  jeklenkami  do  vrha ,  se  skušam  tolažiti .  Ugotovitev  pa  ni  prepričljiva ,  kajti  literatura ,  ki  sva  jo  prebrala  na  to  temo ,  ve  povedati  marsikaj .

Medtem  pa  kipeče  belo  morje  požira  bele  špike  na  vsem  vzhodnem  in  južnem  obzorju .  Sonce  se  je  nenavadno  naglo  nagnilo  proti  zahodu .  Toda  več  kot  hiteti  se  ne  da .

Neizprosna  teža  na  hrbtu  me  primora ,  da  se  ustavljam ,  čeprav  bi  najraje  stekel  tja  pod  stolp ,  prijel  rdeče  oprimke  in  jih  preizkusil .  Sedaj  vem ,  da  bi  bila  brez  prijatelja  za  mano  ta  zapreka  morda  nepremagljiva ,  predvsem  psihično  breme .

Do  roba ,  kjer  se  neha  strmina ,  me  ločijo  neskončni  metri  brezdanjega  pršiča ,  v  katerem  kobacam  kot  muha  v  močniku .  Peham  se  navzgor  pa  zopet  drvim  navzdol ,  dokler  razriti  sneg  le  ne  ponudi  trdne  stopinje .  Klenkanje  za  hrbtom  pojenjuje ,  včasih  pa  povsem  preneha .  Primanjkuje  mi  zraka .  Mislim  si ,  da  je  temu  sigurno  vzrok  prepognjena  gumijasta  dovodna  cev .  Tu  ne  smem  odnehati .  Moram  naprej ,  kajti  če  me  zvije  tu ,  odpuščanja  ne  bo .  Ne  pred  tovariši  ne  pred  sabo .

Skušal  sem  zbrati  misli  in  pametno  ukrepati .  Prvi  trenutki  po  šokantni  ugotovitvi ,  da  sem  nenadoma  ob  kisik ,  so  se  mi  zdeli  katastrofalni .  Najbrž  ne  bom  nikoli  zlezel  na  vrh .  Ta  misel  me  je  vsega  prevzela  in  misel  na  neuspeh  me  je  vsega  hromila .

Prvi  občutki  malodušja  so  mimo  in  nenadoma  spoznam ,  da  stvar  sploh  ni  tako  tragična ,  kot  se  mi  je  še  pravkar  dozdevalo .  Torej  na  vrh ,  ki  mi  je  blizu ,  da  bi  ga  prijel .

To  je  bil  kros  po  plezalni  poti  čez  Turnc  in  po  grebenu  na  Grmado ,  v  sedlo  in  na  Šmarno  goro  ter  čez  sedlo  nazaj  dol  pod  Turnc .  prikaže  se  mi  sanjski  privid  vrste  steklenic  piva  in  radenske  ter  Aleš ,  ki  s  štoparico  v  roki  ves  vnet  bodri  tiste ,  ki  kot  furije  lete  proti  cilju .  Ta  krožna  dirka ,  ki  je  bila  dolžinsko  nemara  blizu  temu  vzponu  iz  petice  na  vrh ,  se  mi  zdi  ta  trenutek  prava  farsa .  Najboljši  čas ,  ki  ga  je  takrat  dosegel  Mišo ,  je  bil  29  minut .  Brez  ogrevanja ,  tako  rekoč  za  šalo .

Spet  lovim  sapo  in  motno  gledam  predse ,  kjer  kipi  v  nebo  mamilo  -  čudovita  konica .

Spomnim  se  prihoda  na  vrh  Kangbachena .  Mislil  sem ,  da  mi  bo  razneslo  srce ,  prepolno  čustev  in  cmeril  sem  se  od  sreče  in  sprostitve .  Kasneje ,  ko  sem  premišljeval  o  tem ,  sem  tisto  svojo  mehkobo  sam  sebi  zameril .

Zamujali  smo  dragocene  dneve  in  morali  smo  naglo  ukrepati .  Za  aklimatizacijo  in  razgledovanje  smo  od  1.  do  3.  oktobra  splezali  na  6380  metrov  visoko  goro  Manapati ,  ki  je  pohlevna  soseda  Dhaulagirija .  To  je  bil  vzpon  enkratnega  jutra  2.  oktobra ,  ko  so  fantastične  barvne  orgije  plesale  po  masivih  Annapurn  in  Dhaulagirija ,  ko  smo  točno  opoldne  z  vrha  tega  šesttisočaka  gledali  pred  sabo  vso  orjaško  južno  steno  in  ko  smo  enoglasno  ugotavljali ,  da  bi  bilo  plezanje  v  zahodni  polovici  stene  gotov  samomor .  Videli  smo  nekaj  orjaških  plazov  in  viseče  ledovje  iz  drugačnega  zornega  kota .  Tako  imenovano  levo  možnost  smo  soglasno  odpisali .

To  je  bil  dan ,  ko  smo  začeli  svojo  kalvarijo ,  v  kateri  se  je  zgodilo  marsikaj  tistega ,  kar  me  je  preganjalo  v  dolgih  mesecih  priprav  in  raziskovanja .  Do  noči  smo  v  zaletu  prešli  1100  metrov  znanega  pečevja ,  prečnic ,  kaminov  in  snežišč  ter  se  za  nekaj  kratkih  ur  naselili  v  šotorčku  depoja  pod  črnim  stolpom ,  da  bi  pričakali  takrat  že  pojemajočo  luno .  Ta  bi  nam  svetila  pri  vzponu  drugo  polovico  noči .  Ob  štirih  zjutraj  sem  se  pripel  s  prižemo  na  vrv ,  ki  je  izginjala  nekam  v  modri  lunin  mrak .  Zelo  blizu  mi  je  sledil  Cene ,  Emil  pa  je  štartal  z  veliko  zamudo .  Do  jutra  smo  viseli  na  vrveh ,  ki  jih  je  v  črni  stolp  pritrdila  Juševa  skupina  in  jih  je  morda  poškodovalo  padajoče  kamenje .  Ruska  ruleta  s  30 - kilogramskimi  nahrbtniki ,  ki  so  nas  vlekli  v  globino ,  nam  je  pila  moči .  S  prvim  dnem  smo  izplezali  iz  črnega  stolpa  in  se  rešili  popkovine ,  ki  nas  je  simbolično  še  povezovala  z  dolino .

Pravo  olajšanje  je  bilo  dejstvo ,  da  sta  začela  Juš  in  Rok  sestopati  in  po  še  enem  bivaku  20.  oktobra  prišla  v  bazo .  Tako  me  je  v  nadaljevanju  vzpona  bremenila  le  še  skrb  zaradi  naše  vse  težje  zagate ,  fantje  v  bazi  pa  so  bili  nemočni  opazovalci  zanje  nerazumljivo  počasnega  napredovanja .  19.  oktobra  smo  omotični  od  sonca  in  višine  splezali  ob  skalnem  pomolu  in  brez  možnosti  varovanja  visoko  pod  greben ,  ki  je  za  nas  predstavljal  izpolnitev  prvega  dela  naše  naloge  -  preplezati  steno .  Velikanski  serak ,  srhljivo  viseč  z  grebena  nad  smer  našega  vzpona ,  nam  na  petem  bivaku  ni  bil  več  nevaren .  Zato  pa  se  je  krepil  veter ,  da  nam  je  ostala  višinska  noč  z  19.  na  20.  oktober  v  spominu  kot  vstop  v  peklenske  razmere  finalnega  dela  vzpona .

Tistega  22.  oktobra  smo  plezali  nenavezani ,  da  bi  pridobili  na  času .  Zaradi  velikanskih  opasti  nad  vzhodno  steno  smo  se  prebijali  kot  rakovice  poševno  nad  južnim  pobočjem .  Stopnjujoči  se  veter ,  neskončnost  grebena ,  hromeča  utrujenost ,  pomanjkanje  kisika .  Razdalja  med  nami  se  je  večala  in  nenadoma  sem  se  znašel  sam  daleč  spredaj .  Samotne  skale  so  gledale  iz  položnih  globoko  zasneženih  pobočij .  Vse  je  bilo  na  " dosegu  roke " ,  tako  je  videlo  željno  oko .  Toda  veter  je  bil  nenavadno  močan  in  mraz  je  pritiskal .  Zveznik  je  iz  baze  sporočal  temperaturo  - 39oC  za  8000  metrov .  To  je  bila  naša  pozicija .

Cenetove  zmrzline  so  bile  mnogo  hujše ,  kot  sem  sprva  mislil .  Ker  ni  mogel  več  hoditi ,  je  moral  zadnja  dva  dni  jezditi .  Kljub  temu  je  bilo  iz  dneva  v  dan  slabše ,  nakar  so  se  mu  predrli  še  mehurji  zmrzlin .  Svinjarija  na  poti ,  vročina  in  pomanjkanje  hrane  so  bili  vzrok ,  da  so  se  pokazali  znaki  gangrene !  Domačini ,  vajeni  vsega  hudega ,  se  niso  menili  za  naše  težave ,  ampak  so  navijali  ceno  za  prenos  nahrbtnikov ,  ki  jih  sami  nismo  mogli  več  nositi .

Jutro  2.  januarja  je  čemerno ,  vendar  izrazitih  padavin  ni .  Zatorej  navzgor .  Sitna  prečnica  nas  privede  na  raz .  Da  bi  se  izognili  poledenelim  in  težkim  mestom  v  grapi ,  sklenemo  doseči  ogromno  votlino  po  grebenu ,  kjer  poteka  smer  Jesih  -  Lipovec .  Toda  začeli  smo  preveč  na  levi  strani  grebena ,  tako  da  so  težave  narasle  do  resnih  problemov .  Temu  primerno  počasi  napredujemo .  Še  enkrat  nas  zaustavijo  skoki  in  zamudno  iskanje  prehodov .  Zopet  sneži  in  stena  nad  nami  se  zavije  v  tančico  pršnih  plazičev .  To ,  kar  bi  poleti  trajalo  slabo  uro ,  nas  zadrži  ves  dan  in  šele  popoldne  " vkorakamo "  v  že  znano  votlino .  Oba  prijatelja  sta  tu  prvič .  80  m  nad  nami  se  bočijo  previsi  v  ogromnem  stropu  votline .  Dno  votline  se  v  strmem  žlebu  iz  rdeče  ilovice  dviga  nekam  v  temno  notranjost  gore .  Veter  nosi  snežni  prah  izpod  visokih  oblakov ,  zato  se  zatečemo  nekaj  raztežajev  globje  v  špiljo ,  kjer  odkrijemo  za  zagozdenimi  skalami  kolikor  toliko  primerno  mesto  za  nočišče .  Znanenj  za  izboljšanje  vremena  ni ,  vendar  nam  je  danes  povratek  onemogočen .  Šele  pozno  ponoči  se  umirimo ,  potem  ko  smo  pregledali  vso  prineseno  opremo  za  ponovni  poizkus .  Vso  noč  orgla  veter  po  robeh  in  nam  nosi  snežni  prah  celo  sem  noter  v  osrčje  gore .

S  prvim  svitom  3.  januarja  ugotovimo ,  da  so  razmere  brezupne .  Sneži .  Preko  obokov  votline  se  vsipajo  zavese  snega .  Čimprej  moramo  v  dolino ,  sicer  nam  bo  povratek  zaradi  plazov  odrezan .

Prvemu  poskusu  v  tej  neprehodni  skalni  pregradi  je  botroval  tragični  dogodek  v  poletju  leta  1969 ,  ko  sta  se  v  severni  steni  Travnika  smrtno  ponesrečila  dr.  Uroš  Tršan  in  dr.  Brane  Pretnar .  Zlasti  slednjemu ,  ki  mi  je  bil  soplezalec  v  gorah  Mont  Blanca ,  sem  sklenil  posvetiti  vzpon  preko  stene ,  ki  je  marsikateri  alpinistični  duši  vzbujala  slo  in  strah  obenem .
