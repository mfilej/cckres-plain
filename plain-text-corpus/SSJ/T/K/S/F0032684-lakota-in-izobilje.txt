 
La  fame  e  l ’ abbondanza

TEMELJI  SKUPNEGA  JEZIKA

Kazalo

Take  pripovedi  zelo  močno  učinkujejo  na  našo  domišljijo :  prizadenejo  nas  gnusne  jedi  –  iz  mesa  trupel ,  juhe ,  v  katerih  plavajo  miši  ali  insekti . . .  – ,  ki  so  naštete  v  spokorniških  knjigah ,  nekakšnih  priročnikih  za  spovednike ,  katerih  prvi  primerki  segajo  v  6.  stoletje  in  v  katerih  je  veliko  vedenjskih  zgledov  ( vključno  z  napotki  glede  prehrane ) ,  ki  bi  se  jih  dober  kristjan  moral  izogibati . 6  Vendar  bi  nas  le  bolestno  uživanje  v  grozotah  lahko  prepričalo ,  da  je  bilo  to  nekaj  normalnega ;  poleg  tega  bi  v  vseh  dobah ,  vključno  z  našo ,  brez  težav  našli  podobne  tragedije  in  gnusne  prizore .  A  zakaj  bi  se  navduše -  vali  le  nad  izjemnimi ,  pretiranimi ,  ekscesnimi  življenjskimi  situacijami ?  Res  je ,  normalnost  je  neopazna ;  toda  zato  še  ne  smemo  pozabiti  na  pošten  vsakdanji  boj  za  preživetje  in  tudi  ne  na  lakoto .  Ni  odveč ,  če  spomnim ,  čeprav  bi  se  morda  zdelo  samoumevno ,  da  lakota  ne  pripelje  nujno  do  smrti ;  to  se  zgodi  le  v  redkih  primerih ,  ko  človek  strada  izjemno  dolgo .  Bolj  vsakdanje  je  bilo  živeti  z  lakoto ,  jo  prenašati  in  premagovati .

Potemtakem  očitna  prednost  velja  obdelovalnim  praksam :  na  poljedelstvu  in  arborikulturi  sta  temeljili  ekonomija  in  kultura  Grkov  in  Rimljanov  ( vsaj  če  mislimo  na  prevladujoče  modele ) .  Glavni  pridelki  so  bili  žito ,  trta  in  olive ,  triada  pridelovalnih  in  kulturnih  vrednot ,  ki  sta  jih  obe  civilizaciji  vzeli  za  simbol  svoje  identitete .  » Vse ,  česar  so  se  moje  hčere  dotaknile ,  se  je  spremenilo  v  žito  ali  v  čisto  vino  ali  v  olive « ; 12  besede  deloškega  kralja  svečenika  Anija ,  ki  ga  v  eni  svojih  metamorfoz  predstavi  Ovid ,  veliko  povedo  o  prehranjevalnih  navadah  in  željah  ( kaj  ni  mit  o  Aniju  hkrati  utopija ? )  tedanjih  ljudi .  Tudi  Plutarh  je  pisal ,  da  so  v  Atenah  mladeniče  na  pragu  odraslosti  peljali  v  Aglavrino  svetišče ,  kjer  so  prisegli  zvestobo  domovini :  deželi ,  kjer ,  kot  pravi  obredno  besedilo ,  rastejo  pšenica ,  trte  in  oljke . 13  Vsi  trije  elementi  so  bili  potrebni  in  zadostni ,  da  so  jo  prepoznali .  Poleg  njih  sta  imela  določeno  vlogo  tudi  še  zlasti  vrtnarstvo  in  reja  drobnice ,  edini  obliki  uporabe  naravnih  virov ,  ki  so  jima  grški  in  rimski  pisci  namenjali  iskreno  pozornost  in  naklonjenost ; 14  v  obalnih  predelih  je  bil  nekoliko  pomemben  le  še  ribolov .  Na  temeljih  take  resničnosti  se  je  oblikoval  –  recimo  mu  –  » sredozemski «  prehranjevalni  sistem ,  ki  je  bil  zelo  vegetarijanski  in  je  temeljil  na  močnatih  jedeh  in  kruhu ,  na  vinu ,  olju  in  zelenjavi ;  vse  pa  je  lepo  dopolnjevalo  še  nekaj  mesa  in  zlasti  sira  ( ovce  in  koze  so  večinoma  izkoriščali  žive ,  za  mleko  in  volno ) .

Ta  simbioza  je  bila  značilna  zlasti  za  prehranjevalne  modele  srednje  Evrope  ( Francija ,  Nemčija ) ,  dotaknila  pa  se  je  tudi  Britanskega  otočja ,  četudi  sin  Henrika  II .  Plantageneta  še  v  12.  stoletju  ni  hotel  piti  vina ,  ker  se  mu  je  zdelo  » tuja «  pijača  ( vemo  tudi ,  da  so  pri  mizi  bretanskega  gospoda  Ilispona  v  9.  stoletju  pili  mleko ) . 48  Po  drugi  strani  pa  so  bile  sredozemske  dežele  močno  pod  vplivom  » barbarske «  kulture :  pomislimo  le  na  pomen ,  ki  ga  je  imelo  ( in  ga  še  danes  ima )  pivo  na  španskih  mizah .

Take  vrednote ,  ki  so  prave  družbene  dolžnosti ,  so  zaznamovale  zlasti  način  življenja  frankovskega  plemstva .  Življenjepisec  clunyjskega  opata  Odona  je  poudaril ,  da  je  opatova  nenavadna  nagnjenost  k  skromnosti ,  ki  jo  je  kazal  že  kot  otrok ,  » v  nasprotju  s  frankovsko  naravo « . 59  In  ko  je  –  ob  koncu  karolinške  dinastije  leta  888  –  škof  iz  Metza  povabil  k  sebi  italijanskega  plemiča ,  spoleškega  vojvodo  Guida ,  ki  je  bil  kandidat  za  naslednika  francoskega  prestola ,  so  Guidu  pripravili  » veliko  jedi ,  kot  je  bila  frankovska  navada « ;  spoznali  pa  so ,  da  je  Guido  zadovoljen  z  malim .  Ravno  zato  –  nam  zagotavlja  pisec  iz  10.  stoletja  Liutprando  iz  Cremone  –  tudi  ni  nasledil  prestola .  Njegovim  volilcem  se  je  zdelo ,  da  se  mora  prihodnji  kralj  dičiti  tudi  z  velikim  tekom . 60  Isti  avtor  je  menil ,  da  je  bizantinski  cesar  Nikeforij  Foka ,  » kralj  Grkov « ,  prezira  vreden  človek ,  ker  je  imel  rad  zelenjavo  in  zmernost .  Velik  mož  pa  je  bil  Oton  Saški ,  » kralj  Frankov « ,  ki  » ni  bil  nikoli  varčen  in  je  preziral  lahke  jedi « . 61

Nič  manj  pomembne  niso  bile  razlike  med  svežim  in  starim  kruhom  ( prvi  je  bil  prednost  redkih :  velikih  samostanov ,  plemiških  dvorov ) ;  med  bolj  ali  manj  vzhajanim  kruhom  ( ječmenov  kruh  ne  vzhaja ,  ker  ječmenova  moka  vsebuje  premalo  škroba ) ;  in  med  različnimi  načini  peke :  v  peči ,  kdor  je  imel  možnost ;  drugi  pa  pod  peko  ali  v  žerjavici :  kar  pomeni ,  da  je  šlo  bolj  za  nevzhajan  kot  za  pravi  kruh .  » Kruh ,  ki  ga  pečejo  tako ,  da  ga  obračajo  v  žerjavici , «  piše  Rabano  Mauro ,  » je  nevzhajan  kruh . « 80  Vendar  so  mu  vseeno  rekli  » kruh « ,  kot  so  » kruh «  imenovali  neverjetne  izdelke  iz  časov  pomanjkanja ;  že  ime  je  namreč  priklicalo  lepe  podobe .  Ime  samo  je  bilo  sveto  ali  pa  morda  čudežno .

Temelji  oblasti

Nova  meščanska  resničnost  in  njeni  interesi  se  kažejo  zlasti  v  poljedelskih  razpravah ,  ki  so  se  začele  pojavljati  na  Zahodu  po  večstoletnem  zatišju  ( ki  ga  je  prekinjal  le  glas  že  omenjene  arabske  literature  v  Španiji ) .  Zanimivo  je ,  denimo ,  da  se  je  Paganino  Bonafede ,  bolonjski  posestnik  in  agronom  iz  16.  stoletja ,  ustavil  le  pri  pridelavi  pšenice  in  je  preskočil  kulture ,  kot  sta  proso  ali  sirek ,  saj  zanje  » vsakdo  ve ,  kdaj  se  jih  seje « . 39  Krmo ,  biade ,  kot  so  v  Italiji  rekli  drugorazrednim  žitom ,  zna  vsak  pridelovati ;  pšenice  pa  ne ,  tega  se  morajo  kmetje  naučiti .  Pšenici  so  namenjali  vso  pozornost  tudi  v  angleških  razpravah  iz  13.  in  14.  stoletja  ( znamenita  je  razprava  Walterja  Henleyskega ) ,  napisanih  v  ne  povsem  meščanskem  slogu ,  a  enako  jasno  usmerjenih  k  denarnemu  in  tržnemu  gospodarstvu . 40  V  tem  kontekstu  moramo  vrednotiti  pojav  » ponovne  usmeritve «  k  pšenici ,  ki  je  bila  ( bolj  ali  manj  očitno ,  odvisno  od  področja )  značilna  za  evropsko  poljedelstvo  v  12.  in  13.  stoletju .  Tedaj  je  pšenica  postala  najpomembnejše  žito  za  prebivalce  mest ,  pa  tudi  za  podeželsko  gospodo ,  kmetje  pa  so  se  še  naprej  hranili  s  krmo .

V  resnici  so  meščani  pri  kruhu  nekaj  prostora  še  vedno  dajali  tudi  drugorazrednim  žitom  ( ter  stročnicam  in  kostanju ) .  Bolonjski  statuti  iz  leta  1288  –  ki  so  le  en  primer  med  številnimi  –  opisujejo  tri  glavne  tipe  moke :  moko  iz  čiste  pšenice  ( če  si  jo  hotel  mleti ,  si  moral  plačati  davek  štirih  denarjev  za  koš ) ,  moko  iz  » mešanice «  ( dva  denarja )  in  moko  iz  boba  in  pšenice  ( ki  je  očitno  veljala  za  kakovostno  » mešanico « ,  ker  so  zanjo  plačevali  tri  denarje  za  koš ) . 41  V  take  kompromise  pa  so  seveda  privolili  le  nižji  sloji  mestnega  prebivalstva  in  še  to  ne  vselej :  pšenici  in  belemu  kruhu ,  ki  sta  postala  nekakšna  statusna  simbola  mestnega  prehranjevalnega  sistema  in  načina  življenja ,  so  se  odpovedali  le  v  izjemnih  primerih . 42  Mesto  je  varovala  moč  zakona ,  diplomacije  in  orožja ,  s  katero  so  mestne  oblasti  nemalokrat  zasegle  žita  na  podeželju ,  mesto  pa  spremenile  v  otok  umetnega  obilja .  Mestne  oblasti  so  se  tudi  zaradi  ohranjanja  reda  trudile ,  da  bi  priskrbele  pšenico ,  bodisi  od  blizu  ali  od  daleč .  Če  so  se  oblasti  morale  zateči  h  krmnim  rastlinam ,  so  se  meščani  čutili  ponižane ;  prisiljeni  so  bili  sprejeti  » kmečke «  življenjske  razmere ,  zaradi  česar  so  se  pritoževali  in  kritizirali  oblast .

Seveda  to  ni  bila  kuhinja  za  vsak  dan ,  še  zlasti  pa  ne  za  vsakogar ;  kakovost  sestavin  ( od  začimb  naprej )  in  zapletene  priprave  nedvomno  pričajo  o  izbrani  gastronomiji .  V  elitnih  krogih  pa  ta  kuhinja  ni  bila  le  zapisana ,  temveč  so  se  po  njej  tudi  ravnali :  » Tistega  dne , «  piše  Salimbene  da  Parma ,  ko  pripoveduje  o  nekem  obisku  Ludvika  IX.  v  minoritskem  samostanu  v  Sensu ,  » smo  jedli  najprej  češnje  in  zelo  bel  kruh  [ . . . ] .  Potem  smo  jedli  svež  bob ,  kuhan  v  mleku ,  ribe  in  rake ,  jeguljine  testenice ;  riž  na  mandljevem  mleku  s  cimetom  v  prahu ;  praženo  jeguljo  v  odlični  omaki ;  pecivo  in  skute  ter  sveže  sadje ,  s  katerim  so  po  gosposko  in  obilno  postregli . « 66 

Po  mnenju  W.  Abela ,  ki  velja  zlasti  za  Nemčijo ,  so  ljudje  v  15.  stoletju  v  povprečju  porabili  sto  kilogramov  mesa  na  leto  na  osebo .  To  je  velikanska  številka ,  » pravi  fiziološki  maximum « ,  kar  pomeni  –  če  upoštevamo  vzdržne  dneve ,  ki  so  jih  zapovedovala  cerkvena  pravila  –  približno  450 – 500  g  mesa  na  dan  v  dejanskih  200 – 220  dneh  v  letu . 12  Vendar  ne  manjka  namigov ,  po  katerih  so  taki  podatki  mogoči ,  če  že  ne  verjetni ,  le  s  pogojem ,  da  jih  omejimo  na  severne  dežele  ( kjer  je  bila  poraba  mesa  že  na  splošno  večja )  in  na  srednji  do  visoki  družbeni  sloj ;  ali  vsaj  na  prebivalce  mest .  Enako  velika  poraba  naj  bi  veljala  za  Poljsko ,  Švico ,  Anglijo  in  Skandinavijo ,  kjer  so  v  15.  stoletju  » meso  uporabljali  tako  pogosto ,  da  se  je  povpraševanje  celo  ob  pomanjkanju  komaj  kaj  zmanjšalo « .  V  Parizu  je  v  16.  stoletju  neki  tuj  opazovalec  opazil ,  da  » hočejo  vsi  obrtniki  in  mali  trgovci ,  ravno  tako  kot  bogataši ,  ob  nepostnih  dneh  jesti  kozliča  ali  jerebico « .

Prepad  med  različnimi  prehranjevalnimi  kulturami  se  je  še  poglobil  v  16.  stoletju ,  ko  je  protestantizem  poleg  številnih  drugih  stvari  zavrnil  prehranjevalna  pravila  rimske  cerkve .  » Kot  oče  reče  svoji  družini :  ‘ Spoštujte  mojo  voljo ,  sicer  pa  jejte ,  pijte  in  se  oblačite ,  kot  se  vam  zdi , ’  tako  Bogu  ni  mar ,  kako  jemo  in  kako  smo  oblečeni . « 42  Te  jasne  Lutrove  besede  so  izrazito  polemične ,  ker  s  sklicevanjem  na  pavlinska  besedila  zanika  upravičenost  cerkve ,  da  ureja  vprašanja  prehrane ,  ki  jih  sam  v  celoti  prepušča  posameznikovi  izbiri  in  vesti .  Dovolj  je  bilo  štiridesetdnevnega  posta ,  dovolj  vzdržnosti :  zlasti  pa  je  bilo  dovolj  vojne  z  mesom .

Stare  in  nove  droge

Vendar  pa  je  težko  določiti ,  kakšna  je  bila  vloga  in  podoba  testenin  v  prehranjevalni  kulturi  tistega  časa .  V  kuharskih  knjigah  niso  označene  kot  samostojna  kategorija  in  jih  ( vsaj  do  14.  stoletja )  mešajo  s  kuhanimi  in  pečenimi ,  slanimi  ali  sladkimi ,  pustimi  ali  polnjenimi  jedmi  iz  testa  ( kadar  ne  imenujejo  » testenine «  kar  mesnih  ali  zelenjavnih  polpet ,  povaljanih  v  moki  in  ocvrtih ) .  Tudi  družbena  vloga  teh  izdelkov  ni  jasna .  Po  eni  strani  bi  se  lahko  zdelo ,  da  so  to  » ljudska «  živila ,  namenjena  mornarjem  in  vsem ,  ki  potrebujejo  dolgotrajne  zaloge .  Po  drugi  strani  pa  bi  lahko  veljali  za  prestižno  hrano ,  namenjeno  majhnim  skupinam  porabnikov .  Ali  sanjarjenje  o  makaronih  ali  cmokih ,  ki  se  kotalijo  po  gorah  parmezana  –  ta  sočna  utopična  podoba  Indije  Koromandije ,  ki  smo  jo  že  prikazali  –  ne  govori  o  tem ,  da  je  bilo  to  živilo  predmet  nezadovoljenih  želja ?  Morda  pa  moramo  pri  testeninah  –  tako  kot  pri  kruhu  –  dopustiti  dve  različni ,  družbeno  ( in  deloma  pokrajinsko )  nasprotujoči  si  ravni  porabe .  Morda  so  bile  suhe  testenine  v  tistih  pokrajinah ,  kjer  so  jih  izdelovali ,  res  » ljudsko «  živilo  že  v  12.  in  13.  stoletju .  Že  to ,  da  jih  je  bilo  mogoče  shraniti ,  je  dovolj ,  da  jih  lahko  uvrstimo  v  kulturni  univerzum  lakote .  Po  drugi  strani  pa  lahko  sveže  testenine ,  kot  vsako  pokvarljivo  blago ,  prej  povežemo  s  pojmom  razkošja  in  preobjedanja  –  razen  če  so  zanje  namesto  pšenice  uporabljali  manjvredna  žita .  » Svaljki  ali  cmoki « ,  o  katerih  je  v  17.  stoletju  pisal  agronom  Vincenzo  Tanara ,  ki  so  jih  delali  iz  ostankov  zdrobljenega  prosenega  kruha ,  namočenega  v  vodi ,  res  niso  videti  plemiška  hrana . 32  Zelo  drugačna  pa  je  bila  podoba  makaronov  in  lazanje ,  ki  jih  kuharske  knjige  visokih  razredov  priporočajo  obilno  oblite  z  maslom  in  sirom  oziroma  oslajene  s  sladkorjem  in  sladkimi  začimbami .  Potemtakem  tako  kot  pri  kruhu  tudi  pri  testeninah  ni  vredno  iskati  njihovega  » družbenega  statusa « .

V  18.  in  19.  stoletju  se  je  evropsko  kmetijstvo  vse  bolj  razvijalo  ( bodisi  zaradi  tehnološke  prenove  bodisi  zaradi  gojenja  novih  kultur ) ,  tako  da  je  bilo  povpraševanju  prebivalstva  ( čigar  število  se  je  večalo  iz  dneva  v  dan )  po  prehrani  nekako  zadoščeno .  Tako  so  se  izognili  katastrofi ,  kakršna  je  bila  konec  13.  in  v  prvi  polovici  14.  stoletja ,  ki  so  jo  povzročile  na  neki  način  podobne  okoliščine .  Ne  le ,  da  se  demografska  rast  prebivalstva  ni  ustavila  –  kot  se  ni  v  14.  stoletju  – ,  temveč  se  je  še  naprej  intenzivno  večala .  Številka  195  milijonov  Evropejcev ,  kolikor  so  jih  našteli  konec  18.  stoletja ,  se  je  petdeset  let  pozneje  povečala  na  288  milijonov .  Ali  lahko  iz  tega  sklepamo ,  da  je  prav  večja  količina  razpoložljive  hrane  povzročila  tolikšno  demografsko  rast ?  Da  je  splošno  izboljšanje  prehranjevalnih  razmer  povzročilo  rast  števila  prebivalstva ?

Veliko  je  bilo  tudi  brezvestnih  rejcev  in  prodajalcev ,  ki  so  se  okoriščali  z  ugodnim  spletom  okoliščin  in  tvegali  zdravje  ljudi  z  vsakovrstnimi  goljufijami  in  prevarami .  Razprava  Fredericka  Accuma  Treatise  on  Adulterations  of  Food  and  Culinary  Poisons  [ O  ponarejanju  hrane  in  strupih  v  kulinariki ]  ( 1820 )  je  bila  prva  v  dolgem  nizu  ovadb ,  zaradi  katerih  je  angleški  parlament  leta  1834  imenoval  prvo  raziskovalno  komisijo  za  preiskovanje  goljufij  pri  prodaji  živil .  Preiskave  so  se  nadaljevale  še  v  naslednjih  desetletjih ,  pridelovalci  in  rejci  so  jih  sicer  poskušali  ovirati  ( Accum  je  bil  celo  prisiljen  zapustiti  Anglijo ) ,  zato  pa  jih  je  podpirala  močna  tiskovna  kampanja .  Iz  tistih  časov  slovi  vinjeta  satiričnega  tednika  Punch  ( 1855 ) ,  ki  prikazuje  deklico  v  lekarni .  » Gospod , «  pravi  deklica ,  » mama  mi  je  naročila ,  naj  prinesem  sto  gramov  najboljšega  čaja ,  da  bo  pobila  miši ,  in  petdeset  gramov  čokolade ,  da  bo  iztrebila  ščurke . « 7  Leta  1860  so  sprejeli  prvi  zakon  proti  goljufijam ,  British  Food  and  Drugs  Act . 8

77  Plinij ,  Naturalis  Historia ,  XVIII ,  40 .

78  Glede  žitnega  pridelka  cf. :  Montanari  ( 1984 ,  str.  55  ss. ) .

1  Oba  popisa  posesti  samostana  v  Bobbiu  iz  9.  stoletja  omenja  Montanari  ( 1979 ,  str.  469 )  ( pri  čemer  se  sklicuje  na  Fumagallija ,  1966 ) .

61  O  tem ,  kako  je  sveti  Bernard  grajal  clunyjske  menihe ,  o  Statutih  Petra  Častitljivega  in  o  Ulrihovih  Consuetudinah ;  cf. :  Montanari  ( 1988a ,  str.  90 ) .

39  V  znanstvenih  teorijah  o  naravnem  svetovnem  redu  in  paralelizmu  med  » družbo «  narave  in  človeško  družbo  se  Montanari  sklicuje  na  Grieca  ( 1987 ,  str.  159  ss. ) .  Navedek  Piera  de ’  Crescenzija  o  » prebavi «  rastlin  je  iz  njegovega  dela  Trattato  della  agricoltura ,  I ,  str.  50 ;  navedek  Corniola  della  Cornia  na  isto  temo  je  iz  njegovega  dela  La  divina  villa  ( ur .  L.  Bonelli  Conenna ) ,  Siena ,  1982 ,  str.  47 .

41  Andreolli  ( 1988 ,  str.  64 ) .

19  Thuillier  ( 1970 ,  str.  156 ) .

28  Pompeo  Vizani ,  I  due  ultimi  libri  delle  historie  della  sua  patria ,  Bologna ,  1608 ,  str.  138 – 139 .

3  Glede  tega ,  kako  je  riž  » drugič «  prodrl  v  evropsko  poljedelstvo ,  in  da  je  imel  status  hrane  za  reveže  cf. : ,  denimo ,  Poitrineau  ( 1970 ,  str.  151 )  za  Auvergne  in  Piuz  ( 1970 ,  str.  144 )  za  področje  okrog  Ženeve .

9  O  uspehu  koruze  v  severni  Italiji  pišeta  Messedaglia  ( 1927 )  in  Coppola  ( 1979 ) .

22  Ibid. ,  str.  580 .

Domnevo  o  arabskem  izvoru  italijanske  izdelave  testenin  podpira  L.  Sada ,  1982  ( ki  navaja  tudi  pomembne  zgodnejše  raziskave ) .

35  O  obrobni  vlogi  testenin  v  delih  južne  Italije  v  19.  stoletju  pišeta  Somogyi  ( 1973 ,  str.  848 )  in  Sorcinelli  ( 1983 ,  str.  91 ) .

Cherubini ,  G. ,  L ’ Italia  rurale  del  basso  Medioevo ,  Rim  in  Bari ,  1984 .

Helleiner ,  K. ,  » The  population  of  Europe  from  the  Black  Death  to  the  eve  of  the  Vital  Revolution « ,  v :  The  Cambridge  Economic  History  of  Europe ,  Cambridge ,  zv. ,  1967 ,  str.  1 – 95 .

ȔȔ  Le  Moyen  Age  ` a  table ,  Pariz ,  1989b .

Le  Roy  Ladurie ,  E. ,  Times  of  Feast ,  Times  of  Famine :  A  History  of  Climate  since  the  Year  1000 ,  New  York ,  1971 .

Nebbia ,  G.  in  Menozzi  Nebbia ,  G. ,  » Breve  storia  dele  frodi  alimentari « ,  v :  Alimentazione  e  salute ,  ur .  S.  Canepari ,  C.  Maltoni  in  F.  Saccani ,  Bologna ,  1986 ,  str.  59 – 68 .

Russell ,  J.  C. ,  » Late  Ancient  and  Medieval  population « ,  Transactions  of  the  American  Philosophical  Society ,  Philadephia ,  1985 .

Soler ,  J. ,  » Sémiotique  de  la  nourriture  dans  la  Bible « ,  Annales  ESC ,  XXVIII.  zv. ,  1973 ,  str.  943 – 955 .

Predgovor  k  prvi  izdaji  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  5
