 
( Telesnokulturno  in  športno  organiziranje  na  Slovenskem  pred  prvo  svetovno  vojno  in  po  njej )

Izdala :  Univerza  v  Ljubljani ,  Fakulteta  za  šport ,  Inštitut  za  šport

Gimnični  agon  omenja  že  Homer  v  času  trojanske  vojne ,  ko  je  bil  v  obliki  pogrebnih  iger  prirejen  pokojnemu  Patroklu  v  čast ,  potem  ko  ga  je  v  boju  na  poljani  pred  Trojo  premagal  Hektor .  Pogrebne  svečanosti  s  tekmami  je  priredil  njegov  prijatelj  Ahil .  Možje  so  se  pomerili  v  dirki  z  vozovi ,  pesničenju  ali  boksu ,  rokoborbi ,  teku ,  streljanju  z  lokom ,  metu  diska ,  metanju  kopja  in  tekmi  z  ostrim  orožjem ,  ki  pa  jo  je  Ahil  zaradi  nevarnosti  prekinil  ( Rimljani  npr.  pogrebnih  iger  niso  prekinjali  in  so  bile  te  podlaga  gladiatorskim  bojem ) .  Ahil  je  zmagovalcem  določil  nagrade ,  bogate ,  in  del  nagrad  je  bil  namenjen  tudi  drugemu ,  torej  poražencu ,  saj  so  se  tudi  slednji  borili  častno ,  kakor  pritiče  plemenitemu  dostojanstvu  in  areteju . 

Gimnični  agon  je  bil  v  poznejših  stoletjih  vključen  v  sistem  praznovanj .  Najstarejši  in  najprestižnejši  je  bil  v  Olimpiji .  Legende  o  začetku  tekmovanj  v  Olimpiji  pričajo  o  starejšem  izvoru .  V  Pindarjevih  olimpijskih  odah  je  opevan  agon  v  dirki  z  vozovi  med  Pelopsom ,  prišlekom  iz  Male  Azije  in  kraljem  Oinomaijem ,  ki  je  imel  lepo  hčer  Hipodameio .  Kdor  bi  jo  hotel  za  ženo ,  ga  je  moral  premagati  v  dirki  z  vozovi .  Pelops  je  zmagal ,  se  oženil  in  postal  ahajski  kralj ,  iz  njegovega  imena  izhaja  ime  polotoka  Peloponez . 

478 :  spomladi :  istmijske  igre ;  poleti :  pitijske  igre

TEKMOVALNI  PROGRAM  PANHELENSKIH  GIMNIČNIH  AGONOV

In  se  je  našel  tudi  junak  za  Atalanto ,  Hipomen  ali  Milanion ,  Pozejdonov  vnuk ,  ki  je  sprejel  izziv .  Po  nasvetu  Afrodite  je  s  seboj  vzel  tri  zlata  jabolka ,  ki  jih  je  dobil  od  nje  v  dar .  Med  tekmo  je  drugo  za  drugo  odvrgel  zlata  jabolka  in  Atalanta ,  deviška  lovka  in  bojevnica  ter  v  primeru  snubitvenih  dirk  športnica ,  z  eno  besedo  super  ženska ,  se  ni  mogla  upreti  skušnjavi ,  da  jih  ne  bi  pobrala ,  zato  je  bila  poražena .  Sledila  je  poroka ,  po  eni  od  zgodb  pa  sta  se  po  teku  ljubila  v  svetišču  in  se  spremenila  v  leva .  Zgodba  je  morda  reminiscenca  mitov  o  Amazonkah ,  ki  so  rabile  moške  zgolj  za  oploditev ,  oziroma  opozorilo  o  posledicah ,  če  je  svet  postavljen  na  glavo ,  kjer  se  ženska  bori  z  moškim  in  lahko  celo  zmaga . 

Rudolf  Cvetko  in  Richard  Verderber  sta  bila  torej  člana  avstrijskega  sabljaškega  moštva .  Tedaj  in  nikoli  več ,  kajti  v  ozadju  njunega  olimpijskega  nastopa  je  tudi  zanimiva  življenjska  zgodba ,  zgodba  srednjeevropskega  vsakdana ,  političnih  sprememb  in  življenjske  odločitve  v  letih  ob  koncu  prve  svetovne  vojne .  Po  končani  vojni  se  je  namreč  Cvetko  odločil  za  jugoslovansko  državo ,  Verderber  pa  za  avstrijsko ,  toda  stike  sta  ohranila .

Leta  1913  je  Cvetko  zapustil  vojsko ,  se  poročil  in  nastopil  mesto  učitelja  telovadbe  v  Gorici .  Ob  začetku  prve  svetovne  vojne  je  bil  vpoklican .  Boril  se  je  na  ruski  fronti  in  bil  v  letu  1916  odlikovan  z  bronasto  vojaško  medaljo  za  zasluge .  Konec  vojne  je  dočakal  nekje  v  zaledju  in  se  po  razpadu  Avstro - Ogrske  opredelil  za  Kraljevino  SHS .  Vojaško  kariero  je  s  činom  podpolkovnika  nadaljeval  v  jugoslovanski  žandarmeriji ,  vendar  so  ga  po  sporu  z  nadrejenim  častnikom  leta  1926  predčasno  upokojili .  Življenjsko  pot  je  nadaljeval  kot  komercialist  v  Ljubljani  in  se  ponovno  posvetil  ljubljeni  dejavnosti  sabljanju ,  ki  mu  je  ostal  zvest  tudi  v  socialistični  Jugoslaviji .  Poleg  delovanja  v  sabljaški  zvezi ,  tako  slovenski  kot  jugoslovanski ,  je  v  petdesetih  letih  20.  st.  postal  predavatelj  sabljanja  na  Inštitutu  za  telesno  vzgojo  v  Ljubljani  ( predhodnik  današnje  Fakultete  za  šport )  in  na  Akademiji  za  igralsko  umetnost . 

Društvo  je  organizirana  skupina  ljudi ,  ki  ima  skupne  cilje  in  deluje  po  določenih  pravilih .  Bistvena  temelja  za  obstoj  društva  sta  prostovoljni  pristop  in  trajnost  članstva .  Prostovoljni  pristanek  na  društvena  pravila  in  društvene  norme  zavezuje  članstvo  k  podreditvi  društvenemu  vodstvu  in  prevzemanju  obveznosti  društvenega  dela  pri  izvajanju  društvenega  programa . ES  II. ,  str.  348 .  Slovenski  etimološki  slovar  iz  leta  1997  pa  v  primeru  besede  društvo  opozarja ,  in  to  poudari  tudi  Neda  Pagon  v  raziskavi  Društvena  in  klubska  kultura  v  Sloveniji  ( 2004 ) ,  na  » socialni  podton «  besede ,  da  v  prvotnem  pomenu  pomeni  » skupino  prijateljev ,  druščino ,  tovarišijo « ,  in  nas  opozarja  na  prepletanje  društvenosti  ali  družabnosti  in  ljubiteljstva  dejavnosti . Pagon ,  Beseda  o  družbenosti  in  društvenosti ,  str.  912 .

Športu  kot  družabno - zabavni  in  telesnovzgojni  ter  na  drugi  strani  samozadostni  tekmovalni  dejavnosti ,  je  na  evropski  celini  v  veliki  meri  utiralo  pot  kolesarstvo  oziroma  kolesarske  dirke .  Z  rednimi  dirkami  se  je  javno  uveljavljala  tekma ,  ki  je  dobila  prostor  v  medijih .  Ilustrativen  primer  je  Francija  v  drugi  polovici  19.  st. ,  kjer  je  kolesarstvo  postalo  skoraj  narodni  šport .  Že  v  osemdesetih  letih  so  zgradili  velodrome  ali  dirkališča  in  organizirali  dirke  za  veliko  nagrado ,  v  začetku  20.  stoletja  pa  sloviti  Tour  de  France .  Tudi  v  slovenskem  prostoru  je  bilo  podobno ,  v  devetdesetih  letih  19.  st.  se  je  pojavilo  tako  kolesarsko  » vandranje «  in  » izletnikovanje «  kot  cestne  dirke  in  dirke  na  dirkališčih  v  Trstu ,  Gorici  in  Ljubljani .  V  Ljubljani  in  na  Kranjskem  je  na  prehodu  stoletja  kolesarstvo  deloma  zamrlo  ( ne  pa  na  Goriškem  in  Tržaškem ) ,  zato  sta  tekmovalno  dejavnost  v  toliko  večji  meri  prevzela  nogomet  in  klub  Ilirija ,  ki  sta  s  tem  prevzela  vlogo  nosilca  športa .  Pomenljivo  je  pisanje  nestorja  slovenskega  športnega  novinarstva  Lavoslava  Strune  v  reviji  Nova  Evropa  leta  1923 ,  ki  je  poudarjal ,  da  je  zgodovina  slovenskega  športa  » v  svoji  razvojni  dobi  več  ali  manj  povezana  z  zgodovino  nogometa .  Izvzeti  gre  le  kolesarstvo ,  ki  se  je  začelo  še  pred  letom  1890 ,  cvetelo  približno  deset  let ,  pa  se  potem ,  po  dolgoletnem  mirovanju ,  leta  1913 ,  sledeč  impulzu  nogometnih  klubov ,  ponovno  začelo  razvijati .  Tudi  na  drsanje  je  ugodno  vplival  nogomet ,  vendar  njegovi  začetki  segajo  v  globoko  zgodovino « .  Struna ,  Razvoj  sporta  u  Sloveniji ,  str.  126 - 132 .  Opozorimo  le ,  da  pogled  na  kolesarstvo  in  drsanje  velja  predvsem  za  Kranjsko ,  torej  je  kranjskocentričen .  Razvoj  društvenega  kolesarstva  na  Tržaškem ,  Goriškem  in  tudi  Štajerskem  potrjuje  našo  tezo ,  da  je  na  Slovenskem  kolesarstvo  utiralo  pot  športu .  Za  slovenski  šport  na  Kranjskem  in  v  Ljubljani  pa  nedvomno  drži ,  da  se  je  nogomet  vzpostavil  v  času  kolesarskega  mrtvila  in  s  svojo  tekmo  prevzel  mesto  kolesarske  dirke .

STRELSTVO

Južni  Sokol  je  bil  zaradi  t. i.  sokolskega  ekscesa  » Sokolski  eksces «  je  v  zgodovini  slovensko - nemških  odnosov  v  Ljubljani  D.  Matič  ovrednotil  kot  prvi  slovensko - nemški  fizični  obračun .  Dejansko  gre  za  nočni  pretep ,  ki  pa  je  bil  spolitiziran  in  izkoriščen  za  nemški  politični  prevzem  oblasti  v  Ljubljani  ( Matič ,  Pretep  v  Šantlovi  veži ,  str.  13 - 25 ) .  leta  1867  razpuščen ,  vendar  že  naslednje  leto  obnovljen  v  društvu  Ljubljanski  Sokol ,  ki  je  postalo  matično  sokolsko  društvo  na  Slovenskem .  Proti  koncu  šestdesetih  let  19.  st.  se  je  oblikovalo  tudi  nekaj  telovadnih  skupin  zunaj  Ljubljane ,  večinoma  kot  podružnice  Ljubljanskega  Sokola .  Novo  telovadno  društvo  so  skušali  ustanoviti  tudi  v  Trstu .  Oblasti  so  prošnjo  zavrnile ,  češ  da  gre  za  politično  in  nacionalistično  društvo ,  ki  bi  z  vzbujanjem  mednacionalnih  napetosti  ogrožalo  mestni  javni  red  in  mir .  Iz  zgodovine  slovenskega  športa  na  Tržaškem ,  str. 6 . 

Telovadno  društvo  Orel  v  Rihenberku  ( današnji  Branik )

» SPORT «

Člani  so  si  prizadevali ,  da  bi  bila  čolnarna  domača  in  prijetna ,  zato  so  zasadili  kostanje  in  vrbe ,  zgradili  splav  in  uredili  dohod  na  splav ,  odkoder  so  splavljali  čolne  v  Ljubljanico .  Uredili  so  tudi  začasno  letno  pristanišče  za  » izletne «  čolne ,  kajti  klubsko  » veslarstvo «  ni  bilo  omejeno  le  na  veslanje  z  » dirkalnimi  čolni «  z  enim ,  dvema  ali  več  sedeži ,  z  enojnimi  ali  dvojnimi  vesli  oz. ,  kot  so  jih  imenovali  v  žargonu ,  » enojka « ,  » dvojka «  ali  » štirica « .  Manjše  tekmovalne  čolne  so  nabavljali  člani  sami  in  so  v  tem  primeru  plačevali  le  manjši  prispevek  za  čolnarno ,  medtem  ko  je  odbor  marca  1911  nabavil  rabljeno  » štirico  Donau  dunajskega  kluba  Austria « .  Član  Berthold  pa  si  je  nabavil  manjšo  jadrnico  in  klub  mu  je  v  pristanu  odmeril  manjši  prostor ,  ki  si  ga  je  moral  ograditi  na  lastne  stroške .  Klubska  čolnarna  je  bila ,  ob  včlanitvi  in  prispevku  za  čolnarno ,  odprta  tudi  članom  drugih  društev ,  npr.  » ferialcem «  društva  Sava . 

Tekma  Ilirije  s  Celovčani

» Domovinstvo «  nasprotnikov  Ilirije

Prevratu  sta  sledila  obnavljanje  društvenega  življenja  in  organiziranje  občnih  zborov ,  telovadbe  in  vaditeljskih  zborov ,  ki  so  bili  marsikje ,  zaradi  vojnih  žrtev ,  okrnjeni .  Vsakdanje  življenje  ni  bilo  prijetno .  Za  srednje  in  nižje  sloje ,  zlasti  za  delavstvo ,  so  vojne  razmere  že  tako  pomenile  poslabšanje  kakovosti  življenja .  Že  med  vojno  se  je  poslabšala  preskrba  s  hrano  ( blejski  turistični  delavci  so  npr.  sredi  leta  1918  opozarjali  » letoviščarje « ,  da  je  prehrana  zaradi  vojnih  razmer  omejena ;  podobne  težave  so  imeli  planinci ,  ki  so  morali  s  seboj  v  hribe  nositi  kruh ) .  S ,  SN ,  julij - september  1918 .  Tem  težavam  so  se  pridružile  mirnodobne ,  zlasti  brezposelnost .  Slednjo  so  bremenili  preusmeritev  gospodarstva  na  mirnodobsko  industrijo  in  reorganizacija  ob  oblikovanju  nove  države  ter  prilagajanje  na  novi  trg ,  demobilizacija ,  socialni  nemiri ,  stavke  in  politično - vojaški  boji  za  meje ,  zlasti  za  severno .  Stiplovšek ,  Razmah  strokovnega - sindikalnega  gibanja  na  Slovenskem  1918 - 1922 ,  str.  97 - 98 . 

Pereče  je  bilo  vprašanje  vojnih  beguncev ,  ki  so  pribežali  pred  soško  fronto  in  so  bili  nastanjeni  v  begunskih  taboriščih ,  po  vojni  pa  se  jim  je  pridružil  prvi  val  primorske  emigracije ,  ko  so  Italijani ,  sklicujoč  se  na  londonski  sporazum  iz  leta  1915 ,  okupirali  Goriško ,  Tržaško  in  Istro .

JUGOSLOVANSKA  NOGOMETNA  ZVEZA  IN  LJUBLJANSKA  PODZVEZA

Prvi  predsednik  LNP ,  Anton  Jug ,  je  pomenljivo  predstavil  programske  smernice  novih  organizacij .  Šport  je  navezal  na  jugoslovansko  državo ,  ki  da  je  pomenila  » zmago  nacionalne  ideje « ,  zdaj  pa  je  bilo  treba  graditi  jugoslovansko  skupnost .  Pri  uresničevanju  te  naloge  naj  bi  imel  pomembno  vlogo  nogomet  oziroma  » sport  in  telesne  vaje « ,  ker  » energične  telesne  vaje  ne  prijajo  samo  telesnemu  razvoju ,  one  krepijo  značaj  in  voljo ,  ojačajo  nravstveno  samozatajevanje  in  tvorijo  temelj  za  plemenito  duševno  in  tudi  domoljubno  mišljenje « ,  na  drugi  strani  pa  oblikujejo  osebnost .  Svojo  trditev  je  Jug  utemeljeval  na  primeru  Angležev  in  poudaril ,  da  če  » občudujemo  npr.  v  tem  pogledu  svetovni  pomen  Angležev ,  potem  menda  ne  bo  nihče  trdil ,  da  obstoja  ta  pomen  zaradi  velike  spretnosti  Angležev  pri  nogometu  ali  zaradi  vztrajnosti  angleških  tekačev  itd. ,  temveč  vsakdo  si  lahko  izračuna ,  da  so  na  angleških  igriščih  odločilni  duševni  procesi ,  da  se  ne  izurijo  tam  samo  na  mišicah  močni  atleti ,  temveč  krepostni  in  energični  mladeniči  in  možje ,  ki  zavzemajo  v  angleški  svetovni  državi  vodilna  mesta  in  ki  imajo  dovolj  moči ,  da  se  kot  taki  obdrže  na  površju  ali  drugače  povedano :  Na  sportnih  igriščih  se  vzgajajo  popolne  osebnosti « .  Naloga  LNP ,  ki  je  bila  v  tem  trenutku  na  eni  strani  tehnični  odsek  SZL ,  na  drugi  pa  organ  JNZ ,  je  bila  po  besedah  A.  Juga  pod  svojim  okriljem  zbrati  vse  športne  oziroma  nogometne  klube  v  Sloveniji ,  preprečiti  rast  t. i.  » divjih «  ali  neregistriranih  klubov ,  organizirati  nogomet  kot  športno  panogo ,  skrbeti  za  razvoj  nogometa  na  svojem  ozemlju  in  voditi  propagandno  delo .  Sportni  list ,  31.5.1930 ,  LNP  1920 - 1930 . 

OLIMPIJSKO  ORGANIZIRANJE 

Sport  je  v  začetku  leta  1921  poudaril ,  da  je  » leto  1920  prvo  leto  slovenskega  sporta «  in  da  » šele  v  tem  letu  je  sport  postal  tudi  Slovencem  to ,  kar  je  bil  drugim  narodom  že  davno ;  važno  sredstvo  za  duševni  in  telesni  preporod  naroda « .  Sport ,  1.1.1921 ,  Ob  novem  letu .  Pisanje  Sporta  je  aktualiziralo  organizacijski  razvoj  v  letu  1920  v  primerjavi  s  stanjem  tik  pred  prvo  svetovno  vojno .  Na  občnem  zboru  SZL  v  Ljubljani  marca  1921  je  bilo  namreč  v  SZL  včlanjenih  31  klubov ,  od  tega  jih  je  bilo  pred  vojno  ustanovljenih  7  in  po  vojni  24 .  Sport ,  25.3.1921 ,  Glavna  skupščina  Sportne  zveze  in  Jugoslovanskega  olimpijskega  pododbora .  Kaj  je  to  na  drugi  strani  pomenilo  v  jugoslovanskem  prostoru ,  nam  pokaže  primerjava  s  podatki  » iz  sportne  statistike  Jugoslavije «  objavljene  konec  januarja  1921 ,  pod  katero  se  je  podpisal  J.  G.  ( verjetno  Joso  Gorec ,  ki  je  bil  član  Ilirije ,  odbornik  SZL  in  JOO ) .  Citiral  je  Sportski  koledar ,  izdan  v  Zagrebu .  Po  zbranih ,  a  nepopolnih  podatkih  je  bilo  v  državi  » v  prvem  letu  slovenskega  športa «  blizu  tristo  klubov ,  od  tega  jih  je  dobra  tretjina  ( preko  sto )  odpadla  na  zagrebško  okrožje  oziroma  centralno  Hrvaško  s  Slavonijo ,  tretjina  na  srbski  del  z  okrožji  Subotice ,  Novega  Sada ,  Baranje ,  Banata  in  Beograda  oziroma  osrednje  Srbije  in  Makedonije ,  pri  čemer  je  bil  srbski  sever  z  mestom  Beograd  neprimerno  razvitejši ,  preostala  tretjina  pa  na  sarajevsko  okrožje  okrog  dvajset ,  splitsko  okrog  trideset  in  ljubljansko .  Najbolj  množični  šport  je  bil  nogomet ,  najbolj  razvit  na  Hrvaškem ,  drugi  pa  kolesarstvo ,  kar  je  bila  tudi  tradicija  pred  vojno .  Sport ,  29.1.1921 ,  Nekaj  iz  sportne  statistike  Jugoslavije .  Na  Slovenskem  je  bila  slika  podobna ,  31  v  SZL  včlanjenih  klubov  pa  je  gojilo  naslednje  športe :

PANOGAPE  v  LjubljaniPE  v  SlovenijiPE  v  Jugoslaviji1 .  Atletika27182 .  Avtomobilizem1283 .  Težka  atletika * 13244 .  Golf0015 .  Hazena28276 .  Hokej  na  travi0047 .  Kajak - kanu1128 .  Kolesarstvo624549 .  Konjeništvo112310 .  Letalstvo121811 .  Motociklizem361812 .  Namizni  tenis342013 .  Nogomet134459314 .  Plavanje272615 .  Sabljanje121016 .  Tenis285017 .  Veslanje121818 .  Zimski  šport * * 126397Skupaj521841011 * boks ,  rokoborba  in  dviganje  uteži ;  v  tridesetih  letih  se  panoga  razdeli  na  posamezne  športe

Šahovski  klub  Vič

Sportni  klub  Edinost

Sportni  klub  Korotan ,  Ljubljana - Rakovnik

Drnovšek  Marjan :  Ljubljana  na  starih  fotografijah .  Ljubljana :  ZAL ,  1985 .

Gregorka ,  Boris :  Zlata  doba  slovenskega  sokolstva .  Ljubljana :  Gimnastična  zveza  Slovenije ,  1991 .

Herodot :  Zgodbe .  Ljubljana :  Slovenska  matica ,  2003 .

Slovan  19131983  ( ur .  Marjan  Rožanc ) .  Ljubljana :  ZŠD  Slovan ,  1983 .
