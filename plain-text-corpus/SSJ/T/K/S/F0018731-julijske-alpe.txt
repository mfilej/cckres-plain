 
Petero  dolin  se  zarezuje  v  vznožja  Triglava :  divjeromantična  trentska  Zadnjica ,  sončne  bohinjske  Voje ,  dolgi  ulici  skoz  špalir  nebotičnikov  podobna  Krma ,  samotni ,  v  resnici  zakotni  Kot  in  -  Vrata .  Vsaka  dolina  ima  svoj  mik  in  vsaka  kaže  svojstven  pogled  na  očaka ,  pa  vendar  smo  si  gorniki  kot  najbolj  " triglavsko "  dolino  izbrali  prav  Vrata .  Tega  ni  težko  pojasniti ,  saj  je  znano ,  da  človek  najbolj  občuduje  najtežje  dosegljivo .  Res ,  nad  Vrati  se  Triglav  kaže  v  najveličastnejši  podobi .  Zatrep  doline  zapira  slavna  Severna  stena ,  ki  s  svojo  arhitektonsko  in  estetsko  dovršenostjo ,  predvsem  pa  z  veličastjem  nebotičnih  stebrov  presune  vsakogar .  Vseeno  je ,  če  si  gornik  ali  plezalec ,  severni  pristopi  so  najbolj  zaželjene  in  prestižne  triglavske  ture .  Nad  Vrati  pa  ne  kraljuje  le  triglavsko  veličastje .  Kar  šestero  izmed  desetih  najvišjih  slovenskih  vrhov  je  zbranih  nad  dolino ,  da  omenimo  le  " prvo  ligo " .  Izjemnost  in  lahka  dostopnost  pritegujeta  v  Vrata  množice ,  da  so  gorniki  ponavadi  v  manjšini .  Ohraniti  Vrata  in  podobne  doline ,  da  bodo  še  naprej  pripadale  goram ,  kamor  po  vsej  pravici  sodijo ,  je  naloga ,  ob  kateri  se  bo  pokazalo ,  ali  smo  ljubitelji  ali  izkoriščevalci  narave .  V  Vrata  pelje  cesta ,  ki  se  konča  pri  Aljaževem  domu .  Peš  pot  se  ji  delno  ogne ,  treba  pa  je  priznati ,  da  danes  pešca  na  poti  v  Vrata  komaj  srečaš .  Jaz  sem  svoja  viharniška  plezalska  leta  prebil  v  času ,  ko  avtov  še  nismo  imeli  in  tistih  11  kilometrov  od  železniške  postaje  do  Aljaževega  doma  -  in  drugi  dan  zvečer  po  plezanju  spet  nazaj  -  sem  pretolkel  ničkolikokrat .  Železniška  postaja ?  Mlada  generacija  morda  spoh  ne  ve ,  da  je  skoraj  do  konca  šestdesetih  let  po  Dolini  vse  do  Rateč  puhal  hlapon !  Tja  do  Peričnika  se  tako  cesta  kot  peš  pot  vijeta  tik  nad  brzicami  Triglavske  Bistrice ,  ki  je  mladostno  poskočna  sopotnica .  Tu  se  še  ne  čutiš  v  gorah ,  vrhovi  so  neznansko  visoko  in  daleč ;  večino  hvale  pa  sprva  požanje  elegantno  oblikovani ,  resnično  mogočni  Stenar .  Prva  znamenitost  ob  poti  v  Vrata  je  slap  Peričnik ,  ki  pada  čez  tako  mogočne  konglomeratne  previse ,  da  je  za  hrumečim  vodnim  stebrom  speljana  turistična  pot .  Na  njej  se  sicer  nekoliko  oprhaš ,  kar  pa  zlasti  v  vročem  poletju  dobro  dene .  Na  levi  od  52  metrov  visokega  glavnega  curka  pelje  strma  steza  k  zgornjemu  slapu ,  ki  je  za  polovico  pomanjšana  kopija  spodnjega .  Spodaj  ob  cesti  se  lahko  okrepčaš  v  Koči  pri  Peričniku .  Če  boš  obiskal  oba  slapova ,  te  bo  izlet  zadržal  za  dobro  uro .  Nad  Peričnikom  se  cesta  in  peš  pot  začasno  združita ,  na  vrsti  pa  je  dolg  in  izredno  strm  klanec  Kreda ,  ki  je  danes  asfaltiran ,  v  času  prvega  razmaha  avtomobilizma  pa  je  bil  na  kaj  slabem  glasu ,  saj  mu  marsikateri  zasopli  fičko  ni  bil  kos .  Zgoraj  pešpot  znova  zavije  levo  v  gozd ,  se  vije  mimo  samotnih  rovtov  in  pod  konglomeratnimi  previsi  ( Galerije ) .  Cesta  kmalu  prečka  gruščnato  grapo  Črlovca ,  kjer  ostroroba  piramida  Kukove  špice  povsem  zasenči  vse  druge  velikane .  Slava  pa  je  kratkotrajna ,  saj  se  tam  nekje  blizu  Poldovega  rovta  začne  vzpenjati  izza  Cmirove  kope  nekaj  neznansko  visokega  in  mogočnega .  Vsi  pogledi  seveda  odhite  v  svetišče ,  kjer  se  postopno  razprostre  najveličastnejši  prizor  v  naših  gorah .  Severna  stena  Triglava !  Tu  pa  besede  odpovedo .  Na  prostranem  Turkovem  rovtu  še  nekaj  malega  manjka  do  popolnosti ,  ta  pa  je  v  vsem  sijaju  dosežena ,  ko  stopiš  na  očarljivo  jaso  pred  Aljaževim  domom ,  1015  m .  Ko  boš  zajel  sapo ,  vrzi  oko  še  v  druge  smeri ;  zlasti  na  desno ,  kjer  bodejo  v  nebo  nešteti  stolpi  skupine  Škrlatice  in  Rokavov .  Če  veličastje  triglavskih  stebrov  s  svojo  izklesanostjo  deluje  hladno  in  težko ,  zaznaš  tu  gori ,  med  osončenimi  ostricami ,  nekakšen  nadih  igrivosti  in  dinamike .  Ko  pa  sestaviš  oba  prizora  in  pridaš  še  preostale  dele  panorame ,  vključno  z  mehkim  žametom  vznožij ,  začutiš  v  gorskem  vencu  nad  Vrati  neko  nedosegljivo  popolnost . Natrosil  bom  nekaj  namigov ,  da  boš  prinesel  z  izleta  v  Vrata  čim  več  doživetij .  Če  imaš  kaj  športnega  duha ,  ti  bo  prijalo  malce  telovadbe  na  bližnjem  balvanu  Malem  Triglavu ,  ki  je ,  naježen  s  klini ,  priljubljeno  vežbališče  kandidatov  za  pravi  Triglav .  Pod  njim  je  Jakob  Aljaž  zgradil  spominsko  kapelo ,  kjer  se  pokloniš  gornikom  in  plezalcem ,  ki  jih  je  ljubezen  do  gora  potegnila  čez  rob .  Obvezno  pa  si  moraš  vzeti  urico ,  dve  za  sprehod  po  dolini  navzgor  proti  vznožju  Stene .  Kmalu  boš  zagledal  pred  seboj  največji  plezalski  klin  in  vponko  na  svetu :  znameniti  spomenik  padlim  partizanom  -  gornikom .  Ko  boš  nato  prekoračil  nekaj  bukovih  gozdičev ,  se  boš  znašel  ob  šumeči  Bistrici  in ,  če  se  boš  potrudil  še  malo  dalj ,  boš  prišel  do  njenega  izvira .  Daleč  v  poletje  se  tu  razprostira  veliko  snežišče ,  na  katerega  pa  moraš  stopiti  previdno ,  saj  potok  spodaj  dolbe  nevidne  predore .  Zdaj  si  že  blizu  prvih  skladov  nebotične  stene  in ,  če  le  kje ,  se  boš  tu  zavedel  svoje  človeške  neznatnosti .  Triglavske  poti  in  smeri  se  tu  poženejo  v  skale  in  sprehoda  je  konec .  Morda  boš  kdaj  drugič ,  opremljen  in  izurjen ,  nadaljeval  pot  in  doživel  opoj  triglavskih  višav . NAJPRIMERNEJŠI  ČAS :  Poleti  je  v  Vratih  zelo  živahno .  Pozimi  cesta  ni  plužena ,  Aljažev  dom  pa  je  odprt  le  od  maja  do  oktobra .  Podjetnemu  gorniku  to  ne  more  biti  ovira ,  saj  je  pot  v  Vrata  brez  nevarnosti .  Pozimi  običajno  najdeš  gaz  ali  celo  tekaško  smučino .  Ne  brani  se  srečanja  z  najveličastnejšo  stranjo  očaka  na  intimen ,  oseben  način ,  brez  množic  in  bencina ! DOLŽINA  IZLETA :  Mojstrana - Aljažev  dom  ( v  kopnem )  2.30  ure 

Nezahtevno  brezpotje

Sestop  do  izhodišča  2.30  ure 

Pekel - Rjavina  2  uri

Sestop  s  Cmira  do  Aljaževega  doma  v  Vratih  3 - 4  ure 

Zahtevna  označena  pot25 .  ŠKRLATICASrebrna  medalja  med  slovenskimi  vršaciNADMORSKA  VIŠINA :  2740  mVIŠINA  IZHODIŠČA :  1015  mVIŠINSKA  RAZLIKA :  1725  mŽe  v  starih  bukvah  stoji  zapisano ,  da  je  " Suhi  plaz  drugi  narviši  snežnik  za  Triglavam "  in  to  seveda  drži  kot  pribito .  Da ,  Suhi  plaz ,  tako  so  goro  imenovali  za  časa  prvih  pristopov  -  po  dolgem  melišču  na  vzhodnem  pobočju ,  ki  pa  začuda  sploh  ne  pripada  Škrlatici ,  temveč  Rokavu .  Današnje  ime  je  nastalo  kasneje ,  gori  ga  je  dal  neznanec ,  ko  je  občudoval  nekega  poznega  popoldneva  igro  barv  na  zahodnem  ostenju ;  današnji  obiskovalci  Vršiča  so  prepričani ,  da  jim  ga  je  ukradel  z  jezika .  Vzrok  tako  razkošne  simfonije  barv  je  rdečkasto  obarvana  kamnina  krniških  sten ,  ki  se  pod  večer  spremenijo  v  pravcato  plamenico .  S  te  strani  lahko  na  goro  splezajo  le  specialisti  -  škrlatna  barva  skalovja  je  v  naših  gorah  sinonim  za  krušljivost .  Prisojna  stran  je  nekoliko  blažja ,  a  tudi  tu  ne  manjka  prepadnih  sten .  Nasploh  velja  Škrlatica  za  težko  goro ,  čeprav  je  speljana  nanjo  dobro  zavarovana  pot .  Gora  se  je  dolgo  upirala  osvajalcem  nekoristnega  in  v  tekmi  za  prvi  pristop  so  sodelovali  veliki  alpinisti  klasične  dobe .  Kako  napeto  je  branje  Kugyjevega  opisa  zmagovitega  vzpona  leta  1880 ,  ko  sta  njegova  trentska  " sokola "  Andrej  Komac  in  Matija  Kravanja  končno  uspela  najti  pravo  pot  in  pripeljala  navezo  na  vrh !  Mogočni  trdnjavi  podobna  gora  ima  šibko  točko  na  južni  strani ,  k  vznožju  vršne  zgradbe  pa  pripeljejo  kar  tri  poti :  s  Kriških  podov ,  iz  Krnice  čez  Kriško  steno  in  iz  Vrat .  Najbolj  neposredna  je  slednja  in  prav  to  predstavljam  v  naši  zbirki .  Enodnevna  tura  je  med  najbolj  napornimi ,  na  polovici  poti  pa  ponuja  udobnejšo  izvedbo  vzpona  prijazna  pločevinasta  hiška  -  Bivak  IV ,  1980  m .  IZHODIŠČE :  Aljažev  dom  v  Vratih ,  1015  m ,  iz  Mojstrane  11  km  ali  2.30  ure  hoda . OPIS :  Udobja  vznožnega  bukovja  najbrž  ne  boš  mogel  prav  izkoristiti :  v  ranem  jutru  je  tu  tako  ali  tako  senca ,  popoldne  pa  tudi .  Zgoraj  na  goličavah  je  že  težje ,  vendar  metri  ostajajo  pod  teboj  in  nestrpna  želja  po  višavah  dobiva  jasnejše  obrise .  Le  dober  poznavalec  ve ,  kje  se  lahko  v  gruščnati  globeli  pod  Stenarjem  odžeja ,  natančnejšega  opisa  pa  v  prid  ekologije  ne  smem  podati .  Prečka  v  desno  pripelje  na  rob  planote  Na  rušju  ob  vznožju  Dolkove  špice  in  za  nekim  robom  se  skriva  nepričakovano  darilo  civilizacije .  Pločevinasta  hiška  nosi  ime  Bivak  IV  in  v  tej  samoti  napravi  vtis  razkošnega  hotela .  Neoskrbovano  zavetišče  je  dragocena  olajšava ;  če  si  si  vzel  čas  za  dvodnevno  turo ,  te  čaka  noč  v  objemu  vršacev .  Že  davno  si  prekoračil  prag  visokogorja ,  vendar  te  bo  neuničljivo  življenje  gorskega  sveta  spremljalo  vsaj  še  uro  hoda  nad  bivakom .  Zeleni  pomol  ob  vznožju  jugovzhodnega  grebena  Dolkove  špice  spada  med  počivališča  izjemne  lepote .  Ob  misli  na  neurja ,  ki  se  često  razbesnijo  v  teh  višinah ,  se  ne  moreš  načuditi  nežnosti  cvetic  tega  arkadijskega  vrta .  Za  robom  se  prikaže  cilj  v  vsej  mogočnosti  in  lepoti ,  pot  pa  se  v  zložnem  spustu  ovije  okoli  vznožja  Dolkove  špice .  V  zgodnjem  poletju  te  bo  morda  tod  okoli  presenetil  kak  strm  snežni  jezik .  Vsaj  včasih  je  bilo  tako ,  ko  smo  še  poznali  prave  zime .  Vsekakor  je  cepin  priporočljivo  jamstvo  za  varnost  na  tako  visoki  gori  in  tja  do  srede  julija  spada  na  nahrbtnik .  Pot  se  kmalu  spet  vzpne  in  to  kar  silovito .  Nad  seboj  opaziš  ostri  Kucelj ,  2372  m ,  zanimiv  vršič ,  ki  razdvaja  globel  med  Dolkovo  špico  in  Škrlatico .  Pot  ga  obide  na  desni  in  doseže  gruščnato  krnico  Zadnji  Dolek .  Nekoliko  pred  tem  zazija  na  levi  velika  votlina ,  v  kateri  je  včasih  mogoče  potešiti  žejo .  Z  desne  pada  semkaj  strm  grušč  in  nič  ne  pomaga ,  treba  ga  je  premleti  do  vrha .  Šele  tu  vstopiš  v  " pravo "  Škrlatico  -  nad  teboj  se  pne  jugozahodna  stena ,  za  katero  so  značilni  velikanski  gladki  trebuhi .  Prehod  je  na  desni  in  tja  te  povede  ozka  polička .  Dobro  zavarovan  kamin  pripelje  na  stolp ,  nad  njim  pa  ob  izdatni  pomoči  železja  preplezaš  trebušaste  plošče ,  ki  pomenijo  ključ  vzpona .  Desno  nad  njimi  je  svet  lažji ,  vendar  krušljiv .  Kmalu  stopiš  na  južni  greben  in  čez  rob  se  poženejo  nešteti  stolpi  skupine  Rokavov .  Strmin  je  konec  in  razgledno  vzpenjanje  po  blagem  slemenu  je  nagrada  za  prestane  napore .  Že  na  daleč  te  pozdravlja  mogočni ,  znameniti  križ .  Ob  njem  te  čaka  eden  najveličastnejših  razgledov  v  naši  deželi .  SESTOP :  K  izhodišču  pelje  edino  opisana  pot .  Mogoča  sta  še  sestopa  čez  Kriško  steno  v  Krnico  ali  mimo  Križa  k  Pogačnikovemu  domu  na  Kriških  podih .  NAJPRIMERNEJŠI  ČAS :  Poletje  in  zgodnja  jesen . TEŽAVNOST :  Zahtevno  plezanje  po  zavarovani  poti  je  kratko ,  celotna  tura  pa  med  " najvišjimi "  v  naših  gorah .  Izurjenost  in  odlična  kondicija  sta  enakopravna  pogoja  za  uspeh  na  Škrlatici .  Če  se  ne  čutiš  dovolj  močnega  za  enodnevno  turo ,  izkoristi  Bivak  IV !  Ponovno  opozarjam  na  strma  snežišča  v  zgodnjem  poletju .  DOLŽINA  TURE :  Vrata - Bivak  IV  2.30  ure

Sestop  3 - 4  ure

TEŽAVNOST :  Med  brezpotnimi  vrhovi  sega  Kukova  špica  nekako  v  srednjo  težavnost .  Orientacijska  in  tehnična  zahtevnost  me  navdajata  z  mislijo ,  da  bi  lahko  prav  na  tej  gori  izurjeni  gornik  prestopil  prag ,  onstran  katerega  vabijo  zahtevni ,  a  tako  privlačni  gorniški  cilji . 

Skupaj  9 - 11  ur

Zahtevna  označena  pot

Soavtorja  poglavja  sta  Dušan  Vodeb  in  Uroš  Župančič

Težavn  ost :  Zelo  zahtevna  brezpotna  tura  s  plezalskimi  mesti  do  II.  stopnje .  Police  so  mestoma  zelo  ozke ,  izpostavljene  in  krušljive .  Varovanje  obvezno .  V  primeri  z  drugimi  deli  PP  je  ta  etapa  precej  bogato  označena ,  kar  nekoliko  olajša  zelo  zapleteno  orientacijo .

VIII.  Kot  ( V  Gubah ) - police  Luknje  peči - Okno - Luknja - Teme - Pungrt - Konjsko  sedlo - Pokljuka
