 
Se  pravi ,  pričakujem ,  da  bo  pustolovska  zgodba  samo  okvirni  katalizator ,  ki  bo  omogočil ,  da  se  dva  človeka  na  točki ,  ko  bi  se  –  če  ne  bi  bilo  snežne  nevihte  –  njuni  poti  samo  še  bolj  razmikali ,  na  lepem  znajdeta ,  z  občutkom  prisiljenosti ,  tesno  drug  ob  drugem ,  in  kako  potem  skozi  žrtvovanje ,  skrb  za  drugega ,  pomoč  in  trenutke  izgube  ( ko  sin  misli ,  da  očeta  ne  bo  našel  pod  plazom )  najdeta  drug  drugega  oziroma  se  vzljubita  nanovo .  Če  hočeš ,  da  bo  bralec  imel  na  koncu  ' feelgood '  občutek ,  mora  biti  začetek  seveda  primerno  kontrapunktiran .  Se  pravi ,  oče  in  sin  se  na  začetku  dejansko  ne  smeta  razumeti  ( ne  da  se  kregata ,  ampak  sta  si  tuja ,  oče  je  hladen ,  sin  sovražen  iz  nezavedne  zamere ) .  Sin  noče  na  izlet ,  oče  tudi  ne .  Gresta  torej  zakaj ?  Ker  ju  nekaj  primora  –  morda  kaka  stara  obljuba .  Morda  je  oče  že  5  let  poprej  obljubil  sinu  ta  izlet ,  potem  pa  obljubo  požiral .
