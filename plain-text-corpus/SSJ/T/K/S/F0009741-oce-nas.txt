 
Očenaš ,  ki  ga  danes  molimo ,  se  skoraj  dobesedno  ujema  z  očenašem ,  kakor  ga  je  zapisal  Matej .  Pri  Luku  je  v  nagovoru  le  ime  Oče ,  manjkata  pa  tretja  in  sedma  prošnja .  poleg  tega  je  med  Matejevim  in  Lukovim  očenašem  še  nekaj  manjših  razlik .

Če  očenaš  resno  jemljemo ,  nam  pomaga  živeti ,  kakor  so  živeli  prvi  kristjani :  » Množica  teh ,  ki  so  sprejeli  vero ,  je  imela  kakor  eno  srce  in  eno  dušo .  Nihče  ni  trdil ,  da  je  to ,  kar  ima ,  njegova  last ,  temveč  jim  je  bilo  vse  skupno «  ( Apd  4,32 ) .

Ob  prvi  besedi  očenaša  se  kristjani  lahko  vprašamo ,  kakšno  podobo  o  Bogu  nosimo  v  svojem  srcu .  Kakšno  zaupanje  nas  navdaja ,  ko  izgovorimo  besedo  Oče ?  On  je  gospodar  sveta .  Ves  svet  je  njegova  domačija .  Mi  smo  njegova  družina .

Ko  je  cesarica  Evdoksija  izgnala  patriarha  sv.  Janeza  Krizostoma  iz  Carigrada ,  se  je  tolažil :  » Kamorkoli  grem ,  vedno  je  nebo  nad  menoj  in  tam  stanuje  moj  Oče ,  ki  me  je  ustvaril  iz  nič  in  ki  bo  gotovo  tudi  zdaj  zame  očetovsko  skrbel ,  me  vodil ,  ljubil  in  tolažil ,  oblačil  in  preživljal .  Povsod  morem  moliti  k  Očetu ,  ki  je  v  nebesih . «

Jezus  je  v  posebnem ,  naravnem ,  edinstvenem  pomenu  Božji  Sin .  Bog  je  njegov  Oče  v  edinstvenem  pomenu .  Kristus  ni  samo  pravi  človek ,  temveč  tudi  pravi  Bog .  Mi  smo  po  njem  postali  deležni  tega  božjega  sinovstva .  Po  zakramentu  krsta  smo  božji  posinovljenci .  Tudi  v  nas  naj  bi  bilo  nekaj  tiste  prisrčnosti  do  nebeškega  Očeta ,  kakršna  je  navdajala  Jezusa  vsak  trenutek  njegovega  življenja .  Nebeški  Oče  je  Oče  vsakega  posameznika .  Sv.  Janez  vzklika :  » Poglejte ,  kakšno  ljubezen  nam  je  podaril  Oče :  Božji  otroci  se  imenujemo  in  to  tudi  smo «  ( 1  Jn  3,1 ) .

Nebeški  Oče  je  vzor  vsakega  očetovstva .  Biti  oče  pomeni  ljubiti  prvi .  Samo  ljubezen  je  ustvarjalna .  Ako  mi  pozabljamo  na  Očeta ,  on  na  nas  ne  pozablja .  On  vedno  ostane  naš  Oče ,  čeprav  mi  nočemo  biti  njegovi  otroci .  Edino  Bog  je  v  polnosti  Oče ,  človeški  starši  so  le  nekoliko  oče  in  mati .

V  stari  zavezi  je  lep  zgled  uresničevanja  božje  volje  očak  Abraham ,  ki  je  bil  na  božje  naročilo  pripravljen  celo  darovati  svojega  sina  Izaka .

S  prošnjo  » in  ne  vpelji  nas  v  skušnjavo «  prosimo  Očeta  za  pomoč  v  boju  s  skušnjavami ,  pa  naj  te  izvirajo  od  hudobnega  duha ,  hudobnega  sveta ,  ali  od  poželjivosti  v  nas  samih .  Pri  tem  zaupamo  v  Kristusa ,  ki  je  sam  premagal  skušnjavca  v  puščavi  in  je  rekel :  » Bodite  pogumni :  jaz  sem  svet  premagal «  ( Jn  16,33 ) .

Skupaj  s  sv.  Avguštinom  se  bomo  spodbujali :  » Če  so  zmagali  ti  in  te ,  zakaj  ne  bi  ti ,  Avguštin ? «

Bolezni ,  neuspehi  in  različne  druge  nesreče  so  lahko  koristne  za  našo  duhovno  rast .  Zato  je  naša  prošnja  za  njihovo  odstranitev  ali  obvarovanje  pred  njimi  pogojna :  če  je  to  skladno  z  božjo  voljo .  V  Kempčanovi  Hoji  za  Kristusom  zato  beremo :  » Iz  ljubezni  do  Boga  vse  rad  prenašaj :  trude  in  bolečine ,  skušnjave ,  muke ,  bridkosti ,  pomanjkanje ,  bolezni ,  krivice ;  rad  prenašaj ,  če  te  opravljajo ,  zmerjajo ,  ponižujejo ,  zasramujejo ,  zavračajo  in  zaničujejo . «

Sv.  Ignacij  Lojolski  je  bil  v  mladosti  kot  vojak  v  bitki  ranjen .  Ta  nesreča  je  bila  zanj  začetek  spreobrnjenja .  Sv.  Terezija  Velika  je  molila :  » Daj  mi  trpeti  ali  umreti ! «  Že  sv.  Avguštin  je  prosil :  » Gospod ,  tukaj  reži ,  tukaj  žgi ,  tam  pa  prizanesi ! «  Sv.  Frančišek  Asiški  je  imenoval  bolezni  in  bolečine  svoje  sestre .  Ko  ga  je  neki  redovnik  spomnil ,  naj  Gospoda  prosi  za  polajšanje  bolečin ,  je  svetnik  glasno  molil :  » O  Gospod ,  nebeški  Oče ,  zahvalim  se  ti  za  vse  hude  bolečine ,  ki  jih  trpim ,  in  te  prosim ,  da  jih  povečaš ,  ne  pa  zmanjšaš ,  kajti  koristne  so  za  moje  zveličanje . «
