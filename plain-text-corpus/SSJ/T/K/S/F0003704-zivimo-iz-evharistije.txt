 
Božja  ljubezen  pa  presega  ljubezen  še  tako  popolne  zemeljske  matere .  Prerok  Izaija  je  to  takole  povedal :  Mar  pozabi  žena  svojega  otročiča  in  se  ne  usmili  otroka  svojega  telesa ?  A  tudi  če  bi  one  pozabile ,  jaz  te  ne  pozabim .  Glej ,  na  obe  dlani  sem  te  napisal .

Gospod  Jezus ,  ti  se  zanimaš  za  vsakega  človeka ,  saj  si  za  vsakega  umrl  na  križu  in  vstal  od  mrtvih .  Vse  pričakuješ  v  nebesih  in  želiš ,  da  bi  za  nobenega  tvoja  kri  ne  bila  zaman  prelita .  Vsakega  poznaš  po  imenu  in  ga  ljubiš ,  kakor  da  bi  bil  sam  na  svetu .  Znano  ti  je  tudi  moje  življenje .  Z  ljubeznijo  me  spremljaš  od  zibeli  do  groba .  Vse  je  zapisano  v  knjigi  življenja .  Gospod ,  odpusti  in  izbriši ,  kar  je  bilo  napačnega ,  nepremišljenega  in  s  sebičnim  namenom  narejenega .  Daj  mi  milost ,  da  se  v  prihodnje  poboljšam .

Zahvaljujem  se  ti ,  po  tebi  pa  se  zahvaljujem  nebeškemu  Očetu  za  neizmerno  ljubezen ,  ki  mi  jo  izkazujeta .  Hvaležen  hočem  biti  tudi  Svetemu  Duhu ,  ki  je  ena  sama  ljubezen .  Božja  ljubezen  je  izlita  v  naša  srca  po  Svetem  Duhu ,  ki  nam  je  bil  dan .  Zavedam  se ,  kako  je  moja  ljubezen  v  primeri  s  tvojo  nepopolna  in  ne  zasluži  tega  imena .  Prosim  Svetega  Duha ,  naj  mi  podeli  obilje  ljubezni ,  ki  je  svet  ne  more  dati ,  ker  je  nima .

Ko  se  v  ponižni  molitvi  in  z  ljubeznijo  približaš  mojemu  Srcu ,  prejmeš  Svetega  Duha  in  njegove  darove .  Nikjer  na  tem  ustvarjenem  svetu  ni  prostora ,  kjer  bi  mogel  črpati  svetost  za  svoje  življenje ,  razen  v  mojem  Srcu ,  ki  te  tako  zelo  ljubi .

Tvoja  vera  bo  rasla  vzporedno  s  tvojo  molitvijo .  Čim  boljša  bo  tvoja  molitev ,  tem  bolj  živa  bo  tvoja  vera .

Vabim  te  v  najtesnejše  prijateljstvo

Vrhunec  moje  ponižnosti  se  je  pokazal  ob  mojem  trpljenju  in  smrti .  Moj  apostol  me  je  izdal  za  trideset  srebrnikov ,  drugi  pa  zatajil .  Vlačili  so  me  od  sodnika  do  sodnika .  Ljudstvo  me  je  zasmehovalo .  Bičali  so  me ,  kronali  s  trnjem ,  pljuvali  vame ,  me  bili  v  obraz .  Prednost  so  dali  morilcu  Barabi ,  mene ,  popolnoma  nedolžnega ,  pa  so  obsodili  na  smrt  in  me  križali  med  dvema  razbojnikoma .

Daruj  se  Bogu  skupaj  z  menoj !

Če  me  ljubite ,  se  boste  držali  mojih  zapovedi . 

Gospod  Jezus ,  pomagaj  mi ,  da  te  bom  vedno  bolj  ljubil .  Svoja  čisto  vsakdanja  opravila  v  domači  družini  in  v  službi  hočem  izvrševati  iz  ljubezni  do  tebe .  Vsak  dan  lahko  delam  drobne  stvari  z  veliko  ljubeznijo .  Po  tistih ,  ki  ljubijo ,  Bog  spreminja  svet .  Lep  primer  so  svetniki .  Sveti  so  postali ,  ne  zaradi  na  zunaj  opaznih  velikih  del ,  ampak  zaradi  velike  ljubezni ,  zaradi  zvestega  sodelovanja  z  Božjo  ljubeznijo .  Iz  ljubezni  do  tebe  naj  ljubim  tudi  tiste ,  ki  mi  jih  pošiljaš  na  pot ,  zlasti  tiste ,  ki  so  v  kakršni  koli  stiski  in  potrebi .

Z  ljubeznijo  gledam  nate .  Si  v  svetlobi  mojega  pogleda .  Isti  moj  pogled ,  ki  se  je  ustavil  na  bogatem  mladeniču  iz  evangelija ,  se  je  danes  ustavil  na  tebi .  Kakor  mladeniča  sem  tudi  tebe  vzljubil .  Mar  ni  nekaj  čudovitega ,  če  živiš  z  zavestjo ,  da  moj  milostni  pogled  počiva  na  tebi ?  Z  vero ,  upanjem  in  ljubeznijo  glej  name  in  počivaj  v  mojem  Srcu ! 

Morda  ponoči  ne  moreš  spati .  Poveži  se  z  menoj .  Naj  tvoja  misel  pohiti  k  meni ,  saj  to  ni  težko ,  če  me  ljubiš .  Kjer  gre  za  pravo  ljubezen ,  gre  tudi  za  hrepenenje  po  bližini .  Tako  želi  otrok  priti  k  svoji  materi  ali  očetu .  Jaz  sem  navzočnost ,  ker  sem  ljubezen ,  ki  hrepeni  po  navzočnosti . 

Gospod ,  usmili  se

usliši  nas ,  o  Gospod .
