 
Ne  smemo  prezreti ,  da  se  je  skoraj  istočasno ,  v  letu  1430 ,  odpravil  na  božjo  pot  v  Rim  Ulrikov  oče  grof  Friderik  II .  Kot  je  omenjeno  v  Celjski  kroniki ,  ga  je  med  potjo  ujel  mejni  grof  Ferrare .  Odkupil  ga  je  njegov  svak  Henrik  Goriški  za  določeno  vsoto  denarja . 59  Verjetno  se  je  Friderikovo  spremstvo  vedlo  neprimerno .  Grof  Ferrarski  je  bil  sovražen  Celjskim  zaradi  njihovega  vmešavanja  v  italijanske  razmere . 60  Iz  skopega  poročila  sicer  ne  zvemo ,  kakšno  spremstvo  je  spremljalo  grofa  Friderika ,  toda  mnenja  sem ,  da  je  moralo  biti  kar  številno .  Potovanje  do  Rima  je  stalo  precej  manj  kot  Ulrikovo  v  Kompostelo ,  vendar  je  tudi  za  to  potovanje  in  pozneje  še  za  odkupnino  iz  ujetništva  Friderik  porabil  kar  precej  denarja .  Da  Frideriku  denarnih  sredstev  ni  manjkalo ,  dokazuje  podatek ,  da  je  po  vrnitvi  z  romanja  v  Radovljico  dal  na  novo  zgraditi  grad  Belo  peč  na  Gorenjskem  in  obnoviti  Fridrihštajn  pri  Kočevju61  Prav  tako  je  dal  postaviti  v  ptujski  cerkvi  skupino  Marijinega  oznanjenja  ( danes  v  Ptujskem  pokrajinskem  muzeju ) ,  ki  spada  med  naše  najkvalitetnejše  kamnite  plastike  druge  četrtine  15.  stoletja .

Dokler  so  bili  Turki  v  premoči ,  niso  sklepali  s  krščanskimi  silami  premirja .  Evropski  diplomati  so  se  lahko  dogovarjali  za  premirje  le  takrat ,  kadar  so  bili  pripravljeni  plačevati  ponižujoče  davke .  Pravih  mirovnih  pogodb  pa  v  časih  vzpona  osmanske  države  niso  mogli  sklepati .  Temu  so  botrovali  tudi  ideološko - verski  vzroki ,  ki  so  narekovali ,  da  se  tudi  v  času  premirja  ne  sme  zaupati  nasprotniku .  Položaj  se  je  spremenil  leta  1606 ,  ko  so  bili  Turki  na  koncu  t. i.  dolge  vojne  ( Sisak  15931606 )  prisiljeni  podpisati  mirovno  pogodbo  s  Habsburžani  o  miru  ob  reki  Žitvi .  Sultan  je  moral  prvič  priznati  krščansko  državo  za  enakopravnega  partnerja . 5 

Mnogo  ohranjenih  zbirk  turkerij  je  povezanih  s  potovanji  in  diplomatskimi  poslanstvi .  Bile  so  tudi  izraz  globokega  zanimanja  za  Orient ,  kar  je  bilo  povezano  z  eksotičnim  sanjaštvom ,  ki  se  je  širil  od  srede  17.  stoletja  v  zahodnoevropskih  deželah ,  posebno  v  Franciji .  Takšni  tokovi  so  se  pojavili  v  habsburški  monarhiji  kasneje ,  čeprav  je  na  njenem  področju  prevladovalo  izrazito  in  globoko  zakoreninjeno  sovraštvo  do  islama .  Vendar  je  bilo  lahko  tudi  sovraštvo  gonilna  sila ,  določen  motiv  za  etnološko  zanimanje .  Oblast  in  posamezniki  so  hoteli  vedeti  čim  več  o  dednem  sovražniku .

1473  Ko  so  se  Turki  v  začetku  oktobra  vračali  s  Koroške ,  se  je  večji  del  vojske  napotil  proti  Slovenj  Gradcu .  V  bližini  mesta  so  postavili  tabor  in  prenočili .  Slovenjegraški  oskrbnik  Egidij  Schultheeintzinger  je  zbral  sto  mož  in  Turke  napadel ,  toda  napad  je  bil  bolj  hrabro  kot  premišljeno  dejanje .  Majhna  krščanska  četa  je  bila  razbita .  Skoraj  nemoteno  se  je  turška  vojska  vračala  domov  s  precejšnjim  plenom  več  tisoč  ujetniki  in  nagrabljeno  živino .  Iz  Slovenj  Gradca  so  šli  skozi  Vitanje  do  Konjic ,  manjša  skupina  pa  skozi  Velenje  in  Šoštanj .  Pri  Celju  so  se  združili  in  se  preko  Brežic  umaknili  na  Hrvaško  in  naprej  v  Bosno . 

Ker  so  podložni  kmetje  na  Slovenskem  že  od  nekdaj  morali  sami  poskrbeti  za  svojo  varnost ,  so  začeli  graditi  utrjena  pribežališča  tabore . 28  Tabore  so  začeli  postavljati  okrog  leta  1470 .  Medtem  ko  so  tabori  na  Kranjskem  posejani  enakomerno  po  celotnem  ozemlju ,  jih  je  na  Štajerskem  relativno  malo .  Znani  so  naslednji :  Čadram ,  Fram ,  Podlehnik  pri  Ptuju ,  Bučkovci ,  Videm  ob  Ščavnici ,  Ruše  in  Ptujska  gora .  V  zvezi  s  taborom  na  Ptujski  gori  se  je  ohranila  pripovedka ,  ki  pravi ,  da  je  Marija  obvarovala  Črno  goro  pred  napadom  Turkov .  Cerkev  je  postala  čudežno  črna  in  je  napadalci  niso  mogli  videti .  Vizitacijsko  poročilo  Paola  Santonina  iz  leta  1487  nas  pouči ,  da  Turki  Gore  niso  samo  zavzeli ,  temveč  so  jo  tudi  opustošili . 29  To  dokazuje ,  da  v  letih  največje  turške  nevarnosti  ( 1473  in  1493 )  na  Ptujski  gori  še  ni  bilo  tabora .  Šele  po  teh  napadih  so  vaščani  utrdili  cerkev  in  kraj  obdali  z  jarkom ,  nasipom  in  utrdbami .  Del  obzidja  z  enim  stolpom  se  je  na  Ptujski  gori  ohranil  do  danes . 30 

Z  zgraditvijo  bastionov  je  bila  italijanska  gradbena  dejavnost  v  Mariboru  končana .  Italijanski  gradbeniki  so  se  preselili  na  bližnji  Ptuj .  To  mesto  je  bilo  namreč  v  obrambnem  smislu  pomembnejše  kot  Maribor .  Leta  1538  je  postal  Ptuj  sedež  posebnega  vojnega  sveta  za  obrambo  proti  Turkom ,  ki  ga  je  v  teh  letih  vodil  štajerski  deželni  glavar  Hans  Ungnad  kot  cesarjev  namestnik . 42  Kot  osrednja  trdnjava  na  Dravskem  polju  je  imel  Ptuj  funkcijo  obmejne  obrambne  postojanke .  Zaradi  tega  si  je  skušal  kralj  Ferdinand  Ptuj  podrediti ,  a  mu  je  vedno  primanjkovalo  denarja .  Šele  leta  1566  je  kupil  mesto  od  salzburških  nadškofov  in  takrat  je  postal  Ptuj  deželnoknežje  mesto .  Začela  se  je  temeljita  prezidava  ptujske  trdnjave  in  obzidja .  Pod  vodstvom  italijanske  gradbene  družine  dellAllio  so  v  desetletju  po  1549  modernizirali  predvsem  zastarele  mestne  utrdbe .  Okrog  leta  1558  je  bila  končana  prva  gradbena  faza ,  ki  so  jo  vodili  italijanski  inženirji .  Odločneje  so  se  lotili  gradbenih  del  pri  utrdbah  na  Ptuju  šele  z  nastopom  vladavine  nadvojvode  Karla  leta  1564 .  Dela  sta  vodila  dva  deželna  gradbena  mojstra ,  superintendent  Francesco  Theobaldi  in  Salustrio  Paruzzi .  Utrdbena  dela  so  zajemala  predvsem  jedro  gradu  ter  južno  in  vzhodno  ploščad  grajskega  hriba .  Novi  objekti  so  bistveno  spremenili  podobo  srednjeveške  grajske  utrdbe  in  ji  dali  videz ,  ki  ga  je  ohranila  do  danes . 43  Brez  dvoma  je  mesto  Ptuj  kot  pomembna  vojaška  postojanka  odigralo  obrambno  vlogo  v  času  turških  vpadov  in  preprečilo  pogostejša  pustošenja  slovenske  Štajerske .

Isti ,  Vojaška  organizacija  na  Slovenskem  v  16.  stoletju ,  Ljubljana  1991 .

Isti ,  Slovenci  pod  pritiskom  turškega  nasilja ,  Ljubljana1996 ,  str.  17 - 54 .

Poročilo  maršala  Schullenburga  dožu  Beneške  republike  o  turški  nevarnostiPoročilo  maršala  Schullenburga  dožu  Beneške  republike  o  turški  nevarnosti

Nastanek  kajžarstva  in  s  tem  v  zvezi  njegovi  problemi  so  se  v  slovenskem  zgodovinopisju  le  v  manjši  meri  preučevali  in  se  jim  šele  v  zadnjem  času  posveča  večja  pozornost .  Največ  se  je  s  temi  problemi  ukvarjal  Pavle  Blaznik  v  svojih  delih  Kolonizacija  Selške  doline  in  Kolonizacija  Poljanske  doline .  Potrebno  bi  bilo  sistematično  obdelati  za  vse  slovensko  ozemlje  nastanek  kajžarstva ,  kar  bi  bilo  za  preučevanje  razvoja  strukture  vaškega  prebivalstva  silno  važno .

V  navedenih  urbarjih  najdemo  kajžarje  vedno  le  pod  skupnim  imenom  Untersass .  Navedeni  pa  niso  po  posameznih  naseljih ,  temveč  le  skupno ,  na  koncu  vsake  županije .  Ugotovimo  pa  lahko  tri  vrste  kajžarjev :  največ  je  tistih ,  ki  so  Untersassi  in  tudi  plačujejo  od  Untersassa ,  so  pa  tudi  Untersassi ,  ki  služijo  od  Hofstatta ,  ali  tisti ,  ki  imajo  Haysel  oziroma  Käyschen .  Kakšna  bi  bila  razlika  med  temi  tremi  vrstami ,  bom  skušal  ugotoviti  v  drugi  zvezi .

Med  Untersassi  pa  lahko  najdemo  tudi  posestnike  hub ,  in  sicer  že  v  vicedomskih  urbarjih .  To  lahko  ugotovimo  na  podlagi  primerjav  osebnih  imen .  Janes  Sekyra  iz  županije  Dolenji  Logatec  ima  1496  1 / 2  hube ,  poleg  tega  se  omenja  še  med  kajžarji .  Ali  v  županiji  Vrhnika ,  imata  Machor  Schuester  1 / 4  in  Jury  Schuriza  1 / 4  hube ,  njuni  imeni  pa  najdemo  tudi  med  Untersassi .  Podobne  primere  srečujemo  tudi  v  drugih  županijah .  Ta  kajža  je  bila  kot  vse  druge  na  posesti  gmajne .  Čeprav  se  pri  nekaterih  kajžah  omenja  ime  posestnika  hube ,  ni  verjetno ,  da  bi  se  s  kajžo  ukvarjal  sam ,  ker  za  to  ne  bi  imel  gospodarske  osnove ,  pač  pa  je  imel  gruntar  v  tej  kajži  nastanjenega  svojega  dninarja  ali  tovornika .  Seveda  se  je  lahko  v  kajži  naselil  tudi  kakšen  član  rodbine ,  če  se  je  ta  preveč  razširila .  V  županiji  Dolenji  Logatec  ima  leta  1496  kajžo  der  alt  Seuer ,  verjetno  oče  Severjev ,  ki  jih  najdemo  med  posestniki  hub .  Zaradi  starosti  je  verjetno  prepustil  svojo  posest  sinu ,  sam  pa  se  je  umaknil  v  kajžo .

Slovenski  javnosti  Jožefinska  deželna  merjenja ,  zemljevidi  z  opisi ,  doslej  še  niso  bila  celoviteje  predstavljena ,  čeprav  ji  niso  bila  povsem  neznana .  Fran  Orožen  je  nanje  opozoril  že  leta  1901  v  razpravi  O  zemljevidih  slovenskih  pokrajin  ( Zbornik  znanstvenih  in  poučnih  spisov ,  3.  zvezek ,  Slovenska  Matica ,  Ljubljana  1901 ,  str.  23 - 51 ) .  V  novejšem  času  jih  je  omenil  v  okviru  kartografije  med  Slovenci  Branko  Korošec  ( Naš  prostor  v  času  in  projekciji ,  Ljubljana  1978 ) .  Gradivo  iz  zemljevidov  in  opisov  so  v  svojih  razpravah  črpali  Ema  Umek  ( Ljubljana  z  okolico  v  luči  jožefinskih  deželnih  merjenj ,  Arhivi ,  8 ,  Ljubljana  1985 ,  str.  91 - 94 ;  ista ,  Lokev  v  opisu  in  karti  iz  druge  polovice  18.  stoletja ,  Lokev  skozi  čas ,  Ljubljana  1987 ,  str.  67 - 68 ) ;  Vincenc  Rajšp  ( Ceste  na  Goriškem  v  drugi  polovici  18.  stoletja ,  Zgodovinski  časopis ,  41 / 1 ,  1987 ,  str.  103 - 107 ) ;  Ignacij  Voje  ( Domžalsko  območje  v  gradivu  o  prostorskih  predstavah  18.  stoletja ,  Kronika ,  39 / 3 ,  1991 ,  str.  45 - 50 ) ;  Drago  Trpin  ( Tolminska  v  opisu  vojaških  deželnih  merjenj  okoli  leta  1785 ,  Kronika ,  42 ,  1994 ,  str.  37 - 45 ) ;  Majda  Ficko  ( Območje  grosupeljske  občine  v  vojaških  merjenjih  18.  stoletja ,  Zbornik  občine  Grosuplje ,  18 ,  1994 ,  str.  7 - 14 )  in  Stane  Granda  ( Dolenjska  v  luči  jožefinskih  merjenj ,  Arhivi ,  XXII ,  Ljubljana  1999 ,  str.  69 - 72 ) .  Najobširneje  je  zemljevid  v  slovenskem  jeziku  do  izdaje  omenjene  serije  v  sedmih  zvezkih  predstavljala  knjiga  Slovensko  ozemlje  na  vojaškem  zemljevidu  iz  druge  polovice  18.  stoletja .  Knjigo  sta  kot  vzorčni  zvezek  pripravila  Vincenc  Rajšp  in  Majda  Ficko  ter  prispevala  tudi  spremno  besedo .  Področja  v  poskusnem  zvezku  niso  sistematično  izbrana ,  temveč  je  vanj  vključenih  9  sekcij ,  in  to  201 - 205  in  212 - 215 .  Zajemajo  manj  kot  polovico  novomeške ,  postojnske  in  celjske  kresije . 

Uporabniku  gradiva  bodo  izredno  koristila  pomagala ,  ki  so  dodana  knjigi .  Zelo  uporabno  za  raziskovalca  področij ,  ki  jih  obsegajo  karte  in  opisi ,  bo  poglavje  Toponimija  sekcij .  Urednik  V.  Rajšp  je  namreč  zajel  celotno  besedišče ,  ki  ga  je  našel  na  kartah .  Imena  krajev  in  različni  toponimi  se  namreč  ne  pokrivajo  s  toponimi  v  opisih .  To  pomanjkljivost  je  skušal  rešiti  tako ,  da  je  upošteval  tudi  originalne  kopije  kart .  Dopolnilo  pomenijo  tudi  v  opombah  omenjeni  mlini ,  žage ,  mostovi ,  brodovi ,  križi ,  kapelice ,  vislice ,  skratka  številni  podatki ,  ki  so  na  kartah ,  v  opisih  pa  jih  ni .  Dejstvo  je ,  da  so  karte  veliko  natančnejše  in  pomembnejše  kot  besedila  v  opisih .  Značilno  za  pisanje  krajevnih  imen  in  drugih  toponimov  v  Jožefinskem  deželnem  merjenju ,  tako  na  kartah  kot  v  tekstualnih  opisih  je ,  da  so  imena  v  glavnem  pisana  v  slovenski  obliki  v  takratni  ortografiji .  Če  podrobneje  pogledamo  karte ,  pa  ugotovimo ,  da  so  zapisana  tudi  mnoga  ledinska  imena ,  manjši  zaselki  in  gradovi ,  ki  se  v  opisih  ne  omenjajo .  Ena  od  glavnih  nalog  zgodovinarjev  in  jezikoslovcev  bi  bila ,  podrobneje  preučiti  vse  toponime ,  ki  se  na  kartah  in  opisih  omenjajo ,  saj  gre  za  prvi  topografski  opis  slovenskega  ozemlja . 

Mesta  in  vasi  so  na  kartah  prikazani  v  miniaturnih  tlorisih ,  ki  kažejo  ustrezno  podobo  kraja .  Talni  načrt  Ljubljane  z  razporeditvijo  ulic ,  oznako  posameznih  pomembnih  objektov  ( cerkva ,  samostanov ,  ostankov  obzidja )  in  predmestij  daje  predstavo  mesta  iz  druge  polovice  18.  stoletja .  Na  karti  je  upoštevan  že  novi  Gruberjev  prekop ,  saj  je  bil  zgrajen  neposredno  pred  mapiranjem .  V  opisu  je  posebej  navedeno ,  da  je  Ljubljana  deželnoknežje  glavno  mesto ,  kjer  so  nadškofija  s  stolnico ,  deželna  hiša ,  okrožni  urad .  Mesto  je  ščasoma  dobilo  trdno  zgrajene  zgradbe ,  edino  nekaj  hiš  v  predmestjih  je  lesenih .  Na  t. i.  Grajskem  hribu  je  stari  deželni  grad ,  ki  je  bil  sedež  nekdanjih  deželnih  knezov ,  utrjen  je  po  starem  gradbenem  načinu ,  sedaj  nenaseljen  in  namenjen  za  mestni  zapor .  V  šentpetrskem  predmestju  je  vojaška  kasarna ,  kjer  sta  trenutno  dva  bataljona .  Iz  opuščenega  samostana  klaris  sta  zgrajena  bolnica  in  skladišče  za  hrano ,  podobno  je  s  samostanom  avguštincev .  Dalje  ob  reki  Ljubljanici  je  na  t. i.  Bregu  glavni  ' bankalni '  urad  za  vso  deželo .  Za  Gruberjev  prekop  pa  imajo  popisovalci  naslednje  pripombe :  Odvajalni  kanal  je  naprava ,  s  katero  so  si  prizadevali  izsušiti  bližnje  močvirje ,  da  bi  preprečili  poplave .  Most  preko  tega  kanala  je  na  Karlovški  cesti  100  korakov  dolg ,  10  širok ,  je  kamnit  in  trdno  zgrajen .  Pod  njim  je  zapornica ,  ki  to  vodo  zadržuje ,  da  ne  bi  ob  velikih  poplavah  povzročala  škode  onkraj  Ljubljane .  Koristnost  in  uporabnost  tega  kanala  ni  taka ,  kot  so  glede  na  porabljena  sredstva  predvidevali .  Tloris  Ljubljane  in  dodani  opisi  bi  zaslužili  podrobnejšo  obravnavo  strokovnjakov  s  področja  urbanizma  in  umetnostne  zgodovine .  V  okolici  Ljubljane  so  bili  popisovalci  pozorni  na  več  gradov  in  cerkva .  Cekinov  grad  ( Leopoldsruhe )  je  soliden ,  lahko  prenoči  dve  kompaniji ,  grad  Podrožnik  ( Rosebühl )  skupaj  z  leseno  pristavo  pa  eno  kompanijo .  Cerkev  sv.  Marije  na  Rožniku  je  solidna ,  enako  tudi  cerkev  sv.  Krištofa  na  Tržaški  cesti ,  kjer  je  tudi  pokopališče .  Grad  Fužine  je  zidan ,  v  njem  in  v  njegovi  pristavi  se  lahko  nastani  ena  kompanija .  700  korakov  od  gradu  so  živalski  vrt ,  zidano  poslopje  in  prazen  mlin ,  obdan  z  zidom .  V  živalskem  vrtu  je  majhen  ribnik .  Ljubljanica  je  široka  60  korakov  in  ni  plovna .  Ob  gradu  je  majhen  slap  z  zatvornico  in  4  mlini .

Odposlanstvo  je  štelo  37  oseb .  Kuripečič  je  prevzel  vlogo  tolmača .  Za  vodji  odposlanstva  je  nadvojvoda  imenoval  barona  Jožefa  Lamberga  s  Snežnika  na  Notranjskem ,  poznejšega  kranjskega  deželnega  glavarja ,  in  Nikolaja  Jurišića ,  znanega  junaka  iz  bojev  proti  Turkom ,  stotnika  na  Reki  in  v  gradu  Kiseku .  Zanimivo  je ,  da  Jurišić  ni  znal  skoraj  nič  nemško ,  Lamberg  pa  ni  znal  dosti  slovensko ,  zato  sta  se  težko  sporazumevala .  Komunicirala  sta  s  pomočno  tolmača  Kuripečiča .

Neznana  usoda  ujetih  bosenskih  plemičevNeznana  usoda  ujetih  bosenskih  plemičev

Gjergj  Kastriot  Skenderbeg  in  njegov  čas  v  slovenski  književnosti  in  zgodovinopisjuGjergj  Kastriot  Skenderbeg  in  njegov  čas  v  slovenski  književnosti  in  zgodovinopisju

V  slovenščini  so  razni  avtorji  podali  pregled  zgodovine  jugoslovanskih  narodov .  Med  najbolj  znanimi  starejšimi  pregledi  je  takšno  delo  Antona  Melika .  V  knjigi  Zgodovina  Srbov ,  Hrvatov  in  Slovencev116  je  v  18.  poglavju  Srbi  po  bitki  na  Marici ;  Bitka  na  Kosovu  prikazal  tudi  prodor  Ivana  Hunjadija  na  Kosovo  polje  leta  1448  z  namenom ,  da  se  poveže  z  Gjergjem  Skenderbegom ,  ki  se  je  v  Albaniji  že  več  let  uspešno  upiral  Turkom .  Pregled  zgodovine  SHS ,  ki  ga  je  napisal  Silvo  Kranjec ,  je  bil  namenjen  potrebam  šolskega  pouka  kot  repertorij  za  tiste ,  ki  so  se  pripravljali  na  maturo . 117  Zgodovinski  podatki  so  našteti  kronološko  zelo  sumarno .  Skenderbeg  se  omenja  v  18.  poglavju  Začetki  Črne  gore  kot  svak  Štefana  Crnojevića  in  njegov  zaveznik  v  boju  proti  Turkom .  Obširnejši  je  Oris  zgodovine  Jugoslovanov  Jana  Šedivyja . 118  V  poglavju  114  Vlada  despota  Đurđa  od  obnovitve  despotovine  avtor  na  dveh  mestih  omenja  Skenderbega  in  pomen  njegove  aktivnosti  v  boju  proti  Turkom .  Uspeh  krščanske  vojske  leta  1443  pri  Nišu  je  zamajal  položaj  Turkov  na  Balkanskem  polotoku ,  zato  so  se  začeli  kristjani  pripravljati  na  boj  v  Vlaški ,  Grčiji  in  predvsem  v  Albaniji .  Tu  naj  bi  Gjergj  Kastriot  izdal  sultana  in  začel  ogorčen  boj  s  Turki .  Po  bitki  na  Kosovu  leta  1448  naj  bi  sultan  Murat  II.  poskušal  obvladati  tudi  Skenderbega .

Vse ,  kar  je  napisano  v  slovenščini  o  Skendebegu ,  nima  neke  znanstvene  vrednosti ,  razen  nekaterih  ugotovitev  v  zvezi  s  turškimi  vpadi  v  razpravi  Stanka  Juga .  Kolikor  sem  lahko  ugotovil ,  so  avtorji  črpali  podatke  iz  njim  znane  literature  ( Hammer ,  Jorga ,  Barletti ) .  Zanimiva  pa  je  ugotovitev ,  da  je  največ  del  v  slovenščini ,  v  katerih  se  omenjata  Skenderbeg  in  njegov  čas ,  izšlo  v  času  Avstro - Ogrske ,  v  času  balkanskih  vojn  ter  okrog  leta  1940 .  Preden  je  bila  leta  1912  proglašena  albanska  država ,  se  je  zanimanje  za  albansko  preteklost  povečalo  predvsem  v  državah ,  ki  so  imele  politične  in  gospodarske  perspektive  in  načrte  v  Albaniji ,  tu  mislim  predvsem  Avstro - Ogrsko  in  Italijo .  Tudi  obe  vodilni  politični  stranki  v  Sloveniji ,  klerikalna  in  liberalna ,  sta  bili  občutljivi  za  vse  spremembe ,  do  katerih  je  prihajalo  v  tem  času  na  Balkanu .  S  simpatijami  sta  spremljali  vsak  dogodek ,  ki  je  prispeval  k  slabitvi  turške  države  in  usmerjal  balkanske  naro - de  k  boju  za  osvoboditev  izpod  turškega  jarma .  Posebno  je  v  tem  pogledu  izstopala  Narodno - napredna  liberalna  stranka .  Politični  dogodki  leta  1939  in  1940  v  Albaniji  so  znova  obudili  v  Sloveniji  zanimanje  za  albansko  zgodovino . 

gospodarsko - družbene  sile  ( metanastatična  gibanja ) ,  ki  delujejo  neorganizirano  in  spontano .

V  času  upora  Gjergja  Kastriota  Skenderbega  proti  Turkom  v  Albaniji  od  1444  do  1468  so  bile  rodovitne  pokrajine  južne  in  srednje  Albanije ,  ki  so  bile  do  tedaj  v  precejšnji  meri  naseljene  s  slovanskim  prebivalstvo ,  zelo  opustošene .  Pretežno  so  bile  kolonizirane  z  albanskimi  živinorejci .  Do  prihoda  osmanskih  Turkov  je  živelo  po  ravninah  okrog  Skadarskega  jezera  pretežno  srbsko  prebivalstvo .  Boji  med  Benečani  in  Turki  za  Skadar  so  v  15.  stoletju  opustošili  rodovitne  pokrajine  stare  Zete .  Takrat  so  tudi  propadla  majhna  cvetoča  mesteca  okrog  Skadarskega  jezera :  Svač ,  Sape ,  Danj ,  Sarda ,  Bacelo  in  Drivast .  V  opustele  pokrajine  južno  od  reke  Bojane  in  okrog  Skadarskega  jezera  so  se  od  konca  15.  stoletja  dalje  naseljevali  albanski  živinorejci  iz  sosednjih  gora  in  povsem  spremenili  etnično  sliko .

Naselitveni  val  dinarskega  živinorejskega  prebivalstva  pa  se  v  16.  stoletju  ni  ustavil  na  turško -  avstrijski  meji .  Že  v  tridesetih  letih  16.  stoletja  je  prebežal  del  tega  ljudstva  na  avstrijsko  ozemlje .  Naselil  se  je  v  obmejnih  krajih  Slovenije  in  Hrvaške  ter  dobil  podobne  privilegije ,  kakršne  je  imel  v  osmanski  državi ,  zato  pa  je  prevzel  službo  vojaka - branilca  meje .  Ti  begunci - Uskoki  so  sedstavljali  glavno  vojaško  silo  Vojne  krajine  in  zavračali  turške  vpade  na  naša  tla .

Po  drugi  svetovni  vojni  so  na  podlagi  novih  turških  arhivskih  virov  podali  dopolnjeno  sliko  migracij  zgodovinarji  turkologi .  Povsem  nove  podatke  so  odkrili  v  turških  katastrskih  defterjih  popisih  prebivalstva  posameznih  sandžakov  ( upravnih  enot ) .  Te  popise  so  napravili  Turki  ob  zasedbi  dežele ,  nato  pa  vnašali  popravke  vsakih  10  ali  20  let  oziroma  ob  zamenjavi  sultana .  Na  podlagi  preučevanja  teh  in  drugih  turških  virov  ( zakonikov  kanun - nam ,  fermanov )  je  izšlo  več  odličnih  študij  o  migracijah  v  posameznih  predelih  južnoslovanskega  prostora .  Naj  omenim  predvsem  naslednje :  Milan  Vasić ,  Etnička  kretanja  u  Bosenskoj  krajini  u  XVI  veku ,  Godišnjak  istorijskog  društva  BiH ,  knj.  XIII ,  Sarajevo  1962 ,  str.  231 - 250 ;  Adem  Handžić ,  Etničke  promjene  u  severoistočnoj  Bosni  i  Posavini  u  XVI  i  XVII  veku ,  Jugoslovanski  istorijski  časopis ,  zv.  4 ,  Beograd  1969.  str.  31 - 37 :  H.  Kaleši ,  O  seobama  Srba  s  Kosova  krajem  XVII  i  početkom  XVIII  veka ,  etničkim  promenama  in  nekim  drugim  pitanjima  iz  istorije  Kosova ,  Obeležja ,  VI / 2 ,  1976 ,  str.  193 - 216 .

V  osemdesetih  letih  15.  stoletja  so  začeli  Turki  v  Bosni  graditi  vojaška  oporišča  v  mestih  in  to  je  brez  dvoma  tudi  vplivalo  na  islamizacijo  mest  in  njihove  okolice  ( Sarajevo ,  Rogatica ,  Visoko ,  Tuzla ,  Srebrenica ) .  Postopno  spreminjanje  precejšnjega  števila  mest  in  trgov  v  orientalsko - muslimanska  središča ,  je  povzročilo ,  da  so  postali  ti  kraji  središča  islamske  misli .  Mesta ,  palanke  in  trdnjave ,  s  katerimi  je  bila  Bosna  preprežena ,  so  spremenili  tudi  zunanji  videz  in  postali  oporišča  islamsko - orientalskega  urbanizma .

Zasluga  humanizma  in  renesanse  je  v  tem ,  da  so  skušali  humanisti  na  heraldičen  način  izpostaviti  individualnost ,  posebnost  in  različnost  posameznih  narodov .  Tipično  renesančno  identificiranje  modernih  držav  z  antičnimi  pokrajinami  je  bilo  simptomatično  v  času  turških  osvajanj ,  ko  so  se  pojavile  težnje  po  oblikovanju  širših  slovanskih  integracij .  Do  tedaj  neznana  glorifikacija  slovanskih  narodov  je  spajala  biblijska  pričevanja  in  antične  mite ,  da  bi  vse  ugledne  predstavnike  starega  Balkana  povezala  s  Slovani .  Slovanskega  porekla  naj  bi  bili  Filip  II .  Makedonski  in  njegov  sin  Aleksander  Veliki .  Eden  najvidnejših  predstavnikov  te  teorije  je  bil  Dubrovčan  Mavro  Orbin ,  benediktinec ,  ki  je  leta  1601  v  Pesaru  izdal  znamenito  delo  Kraljestvo  Slovanov .  V  delu  je  skušal  prikazati  zgodovino  vseh  Slovanov  in  še  posebej  zgodovino  Južnih  Slovanov .  Vse  Slovane  je  imel  za  en  narod .  Vanje  je  uvrstil  tudi  mnoga  germanska  in  druga  plemena .  Bil  je  zastopnik  avtohtone  teorije .  V  njeno  podkrepitev  je  v  knjigi  objavil  grbe  iz  Ohmučevićevega  grbovnika .

O  vzgoji  in  šolanju  duhovniškega  naraščaja  v  srednjeveškem  Dubrovniku  vemo  zelo  malo .  Prav  tako  ne  vemo ,  ali  je  v  Dubrovniku  obstajala  kakšna  ustanova ,  ki  bi  opravljala  vlogo  bogoslovja  za  laične  duhovnike .  Znano  je  edino ,  da  je  v  Dubrovniku  od  15.  stoletja  delovalo  frančiškansko  bogoslovje  dalmatinsko - istrske  province  sv.  Hieronima .  Iz  nekih  podatkov  zvemo  le ,  kdo  se  je  ukvarjal  s  pripravljalno  fazo  duhovniškega  izobraževanja  slovanskih  prišlekov .  To  izobraževanje  je  bilo  v  rokah  posameznih  duhovnikov .  S  kandidatom  so  sklepali  posebne  pogodbe .  Že  leta  1379  je  prišel  v  Dubrovnik  Radoslav ,  sin  Radašina  Stepojevića  iz  Zagorja  ( dubrovniško  zaledje ) ,  da  služi  pri  prezbiterju  Benediktu  de  Balecx .  Benedikt  je  bil  dolžan ,  da  ga  prehranjuje ,  oblači  et  docere  ipsum  literas  ut  sit  sacerdos  ( in  ga  naučiti  pisanja ,  da  bo  duhovnik ) . 43  Še  preciznejša  je  pogodba  med  don  Petrom  Špancem ,  kaplanom  dubrovniškega  nadškofa  ( capellanus  domini  archiepiscopi  Ragusini )  in  Tomom ,  sinom  Paskala  Radičevića .  Leta  1429  je  Tomo  sklenil  pogodbo  s  Petrom ,  da  mu  bo  plačal  6  dukatov ,  Peter  pa  se  obvezuje ,  da  bo  Toma  docuerit  officiare  regulas  Breviarii  et  alia  officia  divina  spectantia  ad  dicendum  omnes  horas  ecclesie  quas  scire  expedit  unumquisque  presbiter  et  similiter  ducuerit  cantare  ex  cantu  firmo  dicta  omnia  officia  diurna  ( učil  brati  pravila  brevirja  in  drugo  bogoslužje  pri  molitvah  vseh  cerkvenih  kanonskih  ur ,  ki  jih  mora  poznati  sleherni  duhovnik ,  in  podobno  bo  učil  peti  iz  cantus  firmus  vse  omenjeno  dnevno  bogoslužje ) . 44  S  šolanjem  bodočih  duhovnikov  se  je  torej  ukvarjal  kaplan  Peter  Španec ,  ki  je  bil  pravi  tip  poslovnega  človeka .  Ukvarjal  se  je  s  kreditno  trgovino .  Posojila  je  dajal  celo  samemu  dubrovniškemu  nadškofu . 45  Kupoval  je  ribiške  ladje ,  ribiči  pa  so  lovili  za  njega . 46 

Konkretne  podatke  o  tiskanju  cirilskih  knjig  v  Italiji  in  prodaji  teh  knjig  najdemo  v  več  pogodbah  iz  začetka  16.  stoletja .  Leta  1510  je  sklenil  Dubrovčan  Frano  Micalović  pogodbo  z  znamenitim  tiskarjem  Girolanom  Soncino  iz  Pescare ,  da  bi  tiskal  več  knjig  teološke  vsebine  v  cirilici  v  srbskem  jeziku  ( pro  officiis  Sancte  Marie ,  evangeliis ,  epistolis  et  soliloquiis  Sancti  Augustini  stampandis  in  littera  et  idiomate  serviano  / za  Marijino  bogoslužje ,  evangelije ,  pisma  in  Samogovore  svetega  Avguština  v  srbskih  črkah  in  srbskem  jeziku / ) .  Stroške  tiska  naj  bi  kril  Peter  Djura  Šušić  ( Petrus  Georgii  Susich ) ,  s  katerim  je  ustanovil  Frano  Micalović  31.  7.  1511  trgovsko  družbo .  Peter  je  vanjo  vložil  108  dukatov .  V  tej  vsoti  je  vračunan  svinec ,  ki  ga  bo  nabavil  Peter .  Knjige  naj  bi  Micalović  prodajal  v  Dubrovniku  in  v  Srbiji  in  v  ta  namen  odprl  trgovino  v  Dubrovniku . 73  Ne  ve  se ,  iz  kakšnih  razlogov  teh  knjig  ni  tiskal  Soncino  v  Pescari ,  pač  pa  so  bile  knjige  tiskane  v  tiskarni  Zorzi  Ruskoni  v  Benetkah .  18.  septembra  1512  je  Frano  Micalović  z  ladjo  pripeljal  iz  Benetk  dva  zaboja  cirilskih  knjig ,  ki  jih  je  izročil  Djuru  Šušiću ,  očetu  omenjenega  Petra . 74  Nadaljnja  usoda  teh  knjig  je  znana  iz  tretje  pogodbe ,  ki  je  bila  sklenjena  med  Djurom  in  Franom  20.  8.  1513 .  Frano  Micalović ,  ki  je  potoval  v  turške  kraje  ( ad  partes  et  loca  Turchorum ) ,  je  prevzel  od  Djura  Šušića  petdeset  omenjenih  knjig  ( officia  quinquaginta  ligata  et  fornita  ex  officiis  in  littera  et  idiomati  serviano ,  stampatis  anno  transacto  / petdeset  obrednikov ,  vezanih  in  narejenih  po  obrednikih  v  srbskih  črkah  in  jeziku ,  natisnjenih  lansko  leto / )  z  obveznostjo ,  da  jih  razproda  in  izkupiček  izroči  Šušiću . 75  Peter  in  njegov  oče  Djuro  Šušić  sta  se  tudi  sicer  ukvarjala  s  kreditnimi  posli  in  imela  razvejene  trgovske  stike  z  raznimi  partnerji .  Djuro  je  leta  1507  sklenil  z  Damijanom  Luke  Bičićem  kreditno  pogodbo ,  v  kateri  se  Damijan  obvezuje ,  da  bo  na  račun  dolga  izročil  viginti  miliarii  plombi  dulcis  ( dvajset  milijarjev  mehkega  svinca ) . 76  Glede  na  pogodbo  o  trgovski  družbi ,  ki  jo  je  njegov  sin  Peter  sklenil  leta  1511  s  Franom  Micalovićem ,  bi  lahko  sklepali ,  da  so  dubrovniški  trgovci  s  svincem  oskrbovali  tiskarje  v  Italiji .  Leta  1514  sta  se  Djuro  in  sin  Peter  zadolžila  pri  znanem  dubrovniškem  trgovcu  Marinu  Florii  Turcinoviću  za  336  dukatov . 77  Leta  1515  pa  se  je  Peter  po  likvidaciji  prejšnjih  kreditnih  obveznosti  ( post  finem )  zadolžil  pri  dominu  Andre  Bonbeno  d .  Petri  de  Venetiis  za  27  dukatov . 78  Znan  je  še  podatek ,  da  so  cirilske  knjige  za  pravoslavne  vernike  v  Srbiji  dubrovniški  trgovci  prinašali  iz  Ancone . 79 

Od  skupin  Vlahov ,  ki  so  izpopolnjevali  prostor  okrog  Trebinja  in  Popova ,  sta  se  izločili  dve  največji  formaciji  vlaških  katunov ,  na  vzhodu  Vlahi  Rudinjani  in  na  zahodu  Donji  Vlahi . 137  Donji  Vlahi138  so  bili  naseljeni  na  enem  mestu ,  v  nekdanjih  okrajih :  ljubinskem ,  stolačkem  in  bilećkem .  Na  to  področje  so  se  verjetno  naselili  že  pred  prihodom  Turkov .

Patareni ,  pripadniki  bosenske  cerkve ,  ki  so  živeli  na  hercegovem  teritoriju ,  so  sodelovali  v  trgovini  in  trgovski  menjavi .  Verjetno  gre  v  tem  primeru  za  kategorijo  t. i.  mrsnih  ljudi .  Tudi  drugi  krstjani ,  čeprav  so  spadali  med  tiste ,  koji  grijeha  ne  ljube ,  so  pogosto  od  Dubrovčanov  sprejemali  darila  v  denarju  in  tkaninah .  Službe ,  ki  so  jih  privedle  v  zvezo  z  dubrovniškimi  trgovci  in  poslanci ,  potovanja  v  raznih  delegacijah  in  bivanje  na  plemiških  dvorih ,  vse  to  je  pustilo  sledove  na  njihovih  življenjskih  navadah  in  jih  oddaljevalo  od  strogih  moralnih  principov  bogomilskega  nauka . 168  Iz  likvidacije  omenjene  trgovske  družbe  lahko  sklepamo ,  da  so  dubrovniški  trgovci  v  času  vojne  med  Dubrovniško  republiko  in  hercegom  Stjepanom  shra - nili  svoje  blago  pri  bosenskih  trgovcih ,  ki  so  bili  patareni .  To  pomeni ,  da  so  Dubrovčani  bili  tudi  v  času  vojne  z  njimi  v  stiku  in  dobrih  od - nosih ,  čeprav  je  vojna  preprečevala  njihove  vsakodnevne  medsebojne  posle .
