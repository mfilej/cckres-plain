 
#  TOTALNA  REVOLUCIJA :  Kako  je  nastalo  gibanje ?

87  Ingo  Paš ,  odvetnik

118  Ervin  Hladnik - Milharčič ,  novinar  Mladine 

TOZD :  Temeljna  organizacija  združenega  dela

UK :  Univerzitetna  konferenca

UNZ :  Uprava  za  notranje  zadeve

Služba  državne  varnosti  drugemu  odkritju ,  kopiji  zaupnega  vojaškega  dokumenta ,  ni  namenjala  posebne  pozornosti .  Fotografija  vojaškega  dokumenta  se  je  dva  tedna  valjala  na  eni  od  miz  ministrstva  za  notranje  zadeve .  Šele  17.  maja ,  v  dneh ,  ko  se  je  o  načrtovanem  državnem  udaru  in  o  » Noči  dolgih  nožev «  že  odkrito  razpravljalo ,  je  SDV  na  Metelkovo ,  na  sedež  ljubljanskega  armadnega  območja ,  poslalo  kopijo  vojaškega  dokumenta ,  najdenega  med  tajno  hišno  preiskavo .  » V  prostorih  DO  ' Mikro  Ada ' ,  kjer  sta  zaposlena  Janez  Janša  in  Marko  Hren ,  smo  z  ukrepom  SDV  ugotovili ,  da  razpolagajo  z  dokumentom  ( . . . ) ,  ki  se  nanaša  na  naloge  in  ukrepe  JLA  na  območju  Komande  IX.  armade , «  je  pisalo  v  strogo  zaupni  depeši . 

Vojska  je  za  uresničitev  projekta  potrebovala  le  še  primernega  človeka .  Našla  je  generala  Veljka  Kadijevića .  Rodil  se  je  21.  novembra  1925  v  vasi  Glavina  pri  Imotskem .  Kadijevićev  oče  je  bil  Srb ,  mati  Hrvatica ,  sam  pa  je  vedno  povedal ,  da  je  Jugoslovan .  Skojevec  je  bil  od  začetka  vojne ,  partizan  je  postal  pri  sedemnajstih ,  komunist  pri  osemnajstih ,  major  pri  devetnajstih .  Končal  je  vse  pomembnejše  jugoslovanske  vojaške  šole .  Veljal  je  za  prvega  oficirja  iz  komunistične  države ,  ki  se  je  ravno  v  času  kubanske  krize ,  ko  so  se  Američani  izkrcali  v  Prašičjem  zalivu ,  šolal  na  West  Pointu .  Robert  Mc  Namara ,  Kennedyjev  obrambni  minister  in  kasnejši  predsednik  Svetovne  banke ,  se  je  znašel  v  resnih  težavah ,  ko  je  moral  odgovarjati ,  kaj  dela  na  West  Pointu  komunistični  slušatelj .  Kadijević  se  je  začel  v  generalštabu  vzpenjati  kot  načelnik  šolske  uprave .  Sredi  sedemdesetih  se  je  kot  namestnik  načelnika  generalštaba  ukvarjal  s  pehoto ,  v  osemdesetih  pa  je  kot  pomočnik  obrambnega  ministra  skrbel  za  načrtovanje  vojaške  industrije .  Široko  razgledani  Kadijević  je  sredi  osemdesetih  vodil  tehnološko  modernizacijo  vojske ,  veliko  je  potoval  in  si  ustvaril  zveze  po  celem  svetu .  Leta  1985  se  je  prebil  do  funkcije  namestnika  admirala  Mamule ,  zaradi  česar  so  se  mu  odprla  vrata  v  zvezno  skupščino ,  kjer  je ,  denimo ,  po  odborih  zagovarjal  vojaški  del  proračuna .  Vojaška  kasta ,  ki  je  izbrala  Kadijevića  za  novega  ministra ,  je  v  njem  videla  politika  z  integriteto :  v  zvezni  skupščini  je  bil  med  predstavitvijo  proračuna  leta  1987  deležen  aplavza .  Ni  imel  znanih  slabih  točk ,  podatkov  o  morebitni  korumpiranosti  ni  bilo ,  njegova  hči  je  bila  poročena  z  nogometašem  Crvene  zvezde  in  reprezentantom  Karasijem  . . .  Mož ,  ki  je  rešil  svet  . . .  Kadijević  je  užival  dovolj  zaupanja ,  da  je  lahko  sedel  tudi  na  sejah  zveznega  partijskega  predsedstva .  Kot  ministrov  namestnik  in  človek ,  ki  se  spozna  na  politiko ,  je  sedel  tudi  na  legendarnem  sestanku  partijskega  predsedstva  29.  marca ,  ko  je  nastal  » Kučanov  stenogram « .  Na  dan ,  ko  je  prevzel  ministrsko  funkcijo ,  je  vojaško  letalstvo  na  letalskem  mitingu  razkazovalo  najboljše ,  kar  je  imelo .  Nove  ruske  mige .  Napoved ,  da  bo  jugoslovanski  vojaško - industrijski  kompleks  kmalu  sam  sposoben  narediti  nekaj  podobnega ,  nadzvočnega  lovca ,  je  bila  v  zraku .  S  tem  je  bilo  napovedano  tudi ,  kako  bo  izgledalo  vse  ostalo :  od  finančnih  tokov  do  tehnološke  in  zunanje  politike .  Zdaj  je  imel  vojaško - industrijski  kompleks  tudi  pravega  človeka  za  to .  Branko  Mamula  je  ostal  eden  najbolj  zaupnih  Kadijevićevih  svetovalcev ,  ni  pa  imel  nobene  uradne  funkcije .  15.  maja  se  je  vojska  gnojnega  tkiva  vsaj  uradno  znebila .  So  pričakovali ,  da  se  bo  motečih  elementov  znebila  tudi  druga  stran ?

» Če  je  kdo ,  ki  kaj  ve ,  ste  to  vi , «  je  odvrnil  Bavčar  in  se  dogovoril ,  da  pride  takoj  k  njemu  na  sedež  CK-ja .  Bavčar  je  sedel  na  svoj  poni  ekspres ,  odropotal  do  CK-ja  in  pešačil  do  prvega  nadstropja  Tomšičeve  5 ,  kjer  sta  nadaljevala  pogovor .  Kučan  je  začel  Bavčarja  tikati ,  Bavčar  pa  je  predsednika  organizacije ,  ki  ji  sam  ni  več  pripadal  -  iz  partije  je  izstopil  pred  parimi  meseci  -  zadržano  spraševal ,  kakšen  » špil «  stoji  v  ozadju  zadeve .  Bavčar  je  bil  glede  na  to ,  da  sta  pri  zadevi  sodelovali  služba  državne  varnosti  in  vojska ,  prepričan ,  da  gre  za  nekakšno  pogodbo .  Kučan  pa  mu  je  zagotavljal ,  da  ni  bilo  špila .  Bavčar  je  začel  razlagati ,  kako  sam  razume  ozadje  in  da  je  aretacija  rezultat  razmer ,  ki  vladajo  v  Sloveniji ,  ter  da  je  na  zadevo  vplivala  tudi  objava  Kavčičevega  Dnevnika .  Kučan  debate  o  domačem  ozadju  ni  sprejel ,  čeprav  je  ob  koncu  pogovora ,  kot  si  je  v  svoj  dnevnik  zapisal  Bavčar ,  dopustil  možnost ,  da  v  ozadju  dejansko  tiči  revanšizem .  Zagotovil  je ,  da  je  bil  tudi  sam  zelo  presenečen ,  ko  je  v  Beogradu ,  po  končani  partijski  konferenci ,  izvedel ,  da  so  Janšo  zaprli .  Hkrati  je  omenil ,  da  so  zaradi  vpletenosti  vojske  že  zahtevali  sestanek  na  najvišjem  državnem  nivoju .  Dogovorila  sta  se ,  da  se  vidita  čez  kak  dan  ali  dva . 

Manca  Košir  pa  je  zavrtala  z  bistvenim  vprašanjem :  » Ne .  On  odgovarja  na  to  vprašanje  takole :  ' Niso  pomembne  osebe ,  zato  pustimo  osebe  . . . '  Mene  pa  zanimajo  institucije .  Da  bom  vedela ,  v  kakšni  državi  živim .  Katere  institucije  so  tiste ,  ki  dajejo  naši  policiji  taka  povelja ?  Iz  tega  njegovega  odgovora  jaz  nisem  nič  razbrala  . . .  Mogoče  je  kdo  razbral  . . .  Jaz  nisem . «  Predsednik  je  za  hip  umolknil  in  odgovoril :  » Prosil  bi  vas ,  da  to  pazljivo  preberete .  Sam  sem  ob  pazljivem  branju  popolnoma  jasno  razbral ,  kdo  je  v  tem  primeru  dal  nalog  in  ko  sem  to  bral ,  sem  prav  tako  smatral ,  da  je  ta ,  ki  je  dal  nalog ,  postopal  zakonito . «  S  predsednikovo  obljubo ,  da  je  rebus ,  skrit  v  ministrovem  intervjuju ,  rešljiv ,  sta  se  delegacija  Odbora  in  izkušeni  diplomat  Janez  Stanovnik  razšla .

Vojska  je  svojo  akcijo  v  javnosti  stopnjevala  tudi  13.  junija .  Tožilec  Mazić  je  za  začetek  zanikal  vest ,  da  je  preiskava  že  končana  -  to  je  namreč  sporočil  Odbor .  Da  bi  armija  dokazala ,  da  preiskava  res  še  traja ,  je  Robertu  Botteriju  in  Franciju  Zavrlu ,  urednikoma  Mladine ,  Dejanu  Pušenjaku ,  uredniku  Katedre ,  Tomiju  Gračaninu  in  Ruži  Barić ,  urednikoma  Tribune ,  ter  Petru  Barbariču  in  avtorju  tega  pisanja ,  urednikoma  Radia  Študent ,  poslala  vabilo  na  zaslišanje  pred  vojaškim  preiskovalnim  sodnikom ,  ker  so  se  31.  maja  podpisali  pod  sporočilo  za  javnosti ,  v  katerem  so  publiko  seznanili  z  aretacijo .  Hkrati  je  v  sporočilu  pisalo ,  da  so  zaseženi  dokumenti  -  mislili  so  na  » Kučanov  stenogram «  -  itak  predmet  javnih  diskusij ,  zato  ne  morejo  biti  razlog  za  kazenski  pregon .

Janša  se  je  sprva  branil  s  trditvijo ,  da  je  dokument  dobil  anonimno  po  pošti  -  skupaj  z  izvodom  Narodne  armije  - ,  kasneje  pa  je  polkovnik  KOS-a  Vasiljević  iz  Janše  izvlekel  podatke ,  ki  so  obremenili  še  Zavrla .  Janša  se  je  namreč  branil  ob  pomoči  dejstev ,  ki  jih  je  poznal .  Preiskovalci  so  ga  seznanili  z  izjavo  » mladinskih  glasil « ,  ki  so  jo  31.  maja  spisali  v  stanovanju  Pavleta  Gantarja ,  in  v  kateri  je  pisalo ,  da  so  Janšo  zaprli  zaradi  dokumentov ,  ki  so  predmet  javne  diskusije .  Z  Janševo  izjavo  je  preiskovalcem  uspelo  sestaviti  celotno  zgodbo ,  povezati  Borštnerja ,  Tasiča ,  Zavrla  in  Janšo .  Med  samim  sojenjem  je  Janša  sicer  spremenil  zagovor  in  se  vrnil  k  zgodbi  o  anonimni  pošiljki ,  kar  pa  seveda  ni  pomagalo .

Boško  Krunić ,  predsednik  CK  ZKJ ,  je  Milana  Kučana  okrog  23.  ure  po  telefonu  panično  spraševal ,  kaj  se  dogaja .  21.  junija  sta  se  skupaj  s  Stipetom  Šuvarjem  mudila  v  Ljubljani ,  v  nekakšni  inšpekciji ,  da  bi  še  enkrat  izmerila ,  ali  v  Sloveniji  res  divja  kontrarevolucija ,  a  sta  zvečer  potolaženo  sedla  na  avion .  Kučan  jima  je  ob  slovesu  sicer  dejal :  » Če  bomo  postavljeni  pred  dilemo  ' Ali  naj  nam  zaupajo  v  Beogradu  ali  v  Sloveniji ? '  ne  bo  za  nas  nobene  dileme . «  A  Šuvar ,  ki  je  čez  nekaj  dni  prevzel  vodenje  predsedstva  zveznega  CK-ja ,  in  Krunić ,  ki  se  mu  je  mandat  iztekal ,  kontrarevolucije  nista  odkrila .  Večerna  TV  poročila  pa  so  jima  razkrila ,  da  na  inšpekciji  nista  bila  dovolj  pozorna .  Novice ,  ki  so  se  po  ljubljanskem  zborovanju  širile  proti  jugu  federacije ,  so  bile  strašljive .  Slovenijo  je  zajel  val  fašizma ,  so  trdila  poročila  z  mitinga .  Če  je  kdo  govoril  zgolj  o  kontrarevoluciji ,  je  zvenelo  kot  kompliment .  Jug  Grizelj ,  ugledni  srbski  novinar ,  ki  je  v  komentarjih  za  Slobodno  Dalmacijo  dolga  leta  navijal  za  slovensko  liberalno  politiko ,  je  med  tematsko  skupščino  Združenja  srbskih  novinarjev  v  Smederevu  trdil ,  da  negativen  odnos  do  JLA  temelji  na  vplivu  fašističnih  sil .  » Nesprejemljiva  je  demokratizacija ,  ki  vodi  k  neofašističnim  idejam , «  je  dejala  Dara  Janeković ,  predsednica  odbora  za  tisk ,  radio  in  televizijo  v  zvezni  konferenci  SZDL ,  ter  dodala ,  da  bi  bilo  treba  Mladino  prepovedati .

Vojaški  sodnik ,  menda  prepričan ,  da  se  Zavrl  ni  pritožil ,  je  v  soboto ,  9.  julija ,  že  razpisal  glavno  obravnavo ,  ne  da  bi  počakal ,  da  po  pošti  prejme  Zavrlovo  pritožbo .  V  soboto  se  je  sredi  psihiatrične  bolnišnice  na  Poljanskem  nasipu  znašel  vojaški  kurir ,  da  bi  Zavrlu  vročil  vabilo  na  glavno  obravnavo ,  tega  pa  ni  bilo  v  bolnišnici ,  ker  je  pacient  za  dva  dni  odšel  na  vikend .  Medtem  ko  je  kurirček  v  torbici  prenašal  vabilo  in  iskal  Zavrla ,  je  Tanjug  že  objavil  vest ,  da  bo  vojaško  sodišče  pod  vodstvom  polkovnika  mag.  Djura  Vlaisavljevića  v  ponedeljek ,  18.  julija ,  začelo  z  delom .  Nekaj  časa  je  bil  za  sodnika  sicer  predviden  mag.  Alojz  Ferlinc ,  Slovenec  po  narodnosti  in  eden  najboljših  strokovnjakov  v  vojaškem  sodstvu ,  a  je  kmalu  za  tem ,  ko  je  izvedel  za  nalogo ,  povedal ,  da  ne  bo  dovolil  nobenih  protizakonitih  postopkov .  Tožilca  Mazića  je  vprašal ,  zakaj  se  gre  Višinskega ,  Stalinovega  tožilca .  Zato  je  Ferlinc  izpadel  iz  igre ,  namesto  njega  pa  je  vloga  predsednika  senata  pripadla  Djuru  Vlaisavljeviću . 

V  noči  z  nedelje  na  ponedeljek ,  17.  julija ,  na  predvečer  sojenja ,  se  je  množica  vernikov  zbrala  na  celonočnem  bedenju ,  » vigilijah  za  pravičnost  in  mir «  kot  so  imenovali  dogodek .  Namesto  petkove  večerne  meditacije  in  molitve  so  tokrat  priredili  celonočni  obred .  Dr.  Alojzij  Šuštar ,  nadškof  in  slovenski  metropolit ,  je  govoril  o  apostolu  Petru :  » Ko  je  bil  apostol  Peter  v  ječi ,  je  vsa  Cerkev  zanj  molila . «  Lojze  Peterle  je  vodil  posebno  meditacijo .  » Molili  bomo  za  odpravo  krivičnih  zakonov ,  za  duhovno  moč  tistih ,  ki  trpijo  zaradi  krivičnih  sodb ,  da  bi  skrb  za  pravičnost  in  mir  ne  bila  v  službi  interesov  oblasti  in  moči ,  da  ne  bi  bilo  pojmovanje  pravičnosti  in  miru  nikjer  na  svetu  predpisano ,  ampak  demokratični  izraz  volje  ljudi  . . .  Prosili  bomo  za  vse  priprte ,  zaprte ,  obtožene  in  obsojene ,  za  tožnike ,  sodnike ,  mučitelje  in  rablje ,  za  armade ,  od  poveljnikov  do  zadnjega  v  pešpolku ,  da  bi  se  odprli  pravim  kriterijem  pravičnosti  in  miru . «  Potem  je  omenil  svetega  Frančišča ,  moža ,  ki  je  dal  v  ustavo  mesta  Assisi  napisati ,  da  se  ne  smejo  sklepati  nobene  tajne  pogodbe  med  maioretes  in  minoretes .  Verniki  so  v  nadaljevanju  celonočnega  bedenja  molili  žalostni  del  rožnega  venca ,  tednik  Družina  pa  je  povzel :  »  . . .  ki  je  za  nas  bičan  bil  ( . . . )  Mlatijo  jih  po  ječah  sveta ,  ne  dajo  jim  spati ,  jemljejo  jim  človeško  dostojanstvo  v  imenu  interesov  tega  sveta .  Z  naslado  jih  mučijo .  Z  elektrošoki ,  kemijo ,  z  žejo  in  lakoto ,  z  obljubami  in  prepovedmi .  V  usta  jim  polagajo  svoje  besede .  Vse  zato ,  ker  so  drugačni ,  ker  se  borijo  za  pravičnost  in  mir .  Borba  ne  jenja  in  bič  poje  naprej , «  je  sredi  noči  odmevalo  pri  Frančiškanih .

Tone  Pavček ,  pesnik  in  poslanec  v  družbeno - političnem  zboru  slovenske  skupščine ,  je  v  sredo ,  20.  julija ,  stopil  za  skupščinski  govorniški  oder  in  delegatske  kolege  pozval  k  minuti  molka .  Tretjina  jih  je  vstala  in  molčala ,  dve  tretjini  pa  se  ob  pesnikovem  pozivu  nista  odzvali  in  sta  molče  obsedeli .  Pavčkov  minutni  molk  je  odmeval  v  celotni  javnosti .  Tudi  skupščina  se  je  ob  začetku  sojenja  morala  opredeliti .  Delegat  Tone  Jerovšek  je  začel  citirati  jugoslovansko  in  slovensko  ustavo  ter  zakon  o  vojaških  sodiščih  in  podčrtal ,  da  mora  vojaško  sodišče  poslovati  v  slovenskem  jeziku .  Zato  bi  morala  skupščina  pozvati  zvezno  predsedstvo ,  naj  to  ukrepa .  Predsednik  skupščine  Miran  Potrč  je  še  istega  dne  ob  20.  uri  v  Beograd  poslal  teleks  in  od  predsedstva  SFRJ  zahteval ,  naj  zagotovi  spoštovanje  ustavnosti  in  zakonitosti  ter  doseže ,  da  bo  proces  potekal  v  slovenskem  jeziku .  » Skupščina  SR  Slovenije  najodločneje  obsoja  odločitev  vojaškega  sodišča ,  da  se  obravnavo  vodi  v  srbohrvaškem  jeziku , «  je  pisalo  v  nujni  pošti .  21.  julija ,  dan  kasneje ,  je  ob  12.30  podobno  zahtevo  v  Beograd  poslalo  tudi  republiško  predsedstvo .  Ocenilo  je  namreč ,  da  je  ne  glede  na  določbe  zveznega  zakona  o  vojaških  sodiščih  in  ne  glede  na  pravilnik  o  delu  vojaškega  sodišča  odločitev  za  srbohrvaški  jezik  neskladna  z  zvezno  in  republiško  ustavo .  Tudi  SZDL  je  21.  julija  pisala  zveznemu  predsedstvu :  » Odločitev  senata  vojaškega  sodišča  v  Ljubljani ,  da  posluje  v  srbohrvaščini ,  je  v  nasprotju  tako  z  ustavo  SFRJ  kot  z  ustavo  SR  Slovenije , «  so  kot  v  zboru  ponovili  v  vodstvu  SZDL  in  pismo  opremili  še  z  natančnimi  citati  republiške  in  zvezne  ustave .  A  federalno  predsedstvo ,  ki  ga  je  vodil  Raif  Dizdarević ,  se  ni  omehčalo .  Že  21.  julija  ob  18.30  je  s  strogo  zaupno  in  šifrirano  depešo  odgovorilo  slovenskemu  predsedstvu :  » Predsedstvo  SFRJ  je  zaprosilo  za  mnenje  pristojne  zvezne  organe .  V  tretjem  členu  zakona  o  vojaških  sodiščih  piše ,  da  postopek  pred  vojaških  sodiščem  poteka  v  enem  od  jezikov  in  pisav  narodov  Jugoslavije .  Na  tej  osnovi  se  je  vojaško  sodišče  odločilo ,  da  bo  postopek  v  konkretnem  primeru  potekal  v  srbohrvaškem  jeziku ,  stranke  v  postopku  pa  bodo  imele  pravico ,  da  na  glavni  obravnavi  uporabljajo  materin  jezik .  Glede  na  povedano  ustavnost  in  zakonitost  na  glavni  obravnavi  pred  vojaških  sodiščem  v  Ljubljani  nista  kršeni . «  » Neverjetno  dejanje , «  je  zadevo  komentiral  Odbor ,  saj  je  bilo  predsedstvo  SFRJ  opozorjeno  na  določila  slovenske  ustave ,  ki  govori  o  uradnem  jeziku  na  ozemlju  Slovenije .  » Upamo ,  da  ga  bo  Skupščina  SR  Slovenija  kot  vrhovni  organ  oblasti  in  suverenosti  SR  Slovenije  ustrezno  kvalificirala  in  da  ji  bo  ob  tem  član  Predsedstva  SFRJ  Stane  Dolanc  izčrpno  pojasnil  svoje  ravnanje  in  svoja  stališča  o  tem  vprašanju ,  ki  so  javnosti  doslej  še  neznana , «  je  pisalo  v  sporočilu  Odbora  številka  38 .

Ob  Bavčarju ,  ki  je  zadevo  le  otvoril ,  je  stal  v  partizansko  uniformo  oblečeni  borec  Šercerjeve  brigade  in  veteran  z  Roške  Franc  Kržišnik - Ris .  Na  prsih  je  nosil  Red  hrabrosti ,  ki  mu  ga  je  med  vojno  pripel  komandant  Franc  Rozman - Stane ,  Maistrovo  značko ,  bedž  z  napisom  JJ  ter  še  kakšnih  20  odlikovanj .  Na  odru  je  stal  do  konca  prireditve ,  salutiral  in  si  od  časa  do  časa  izboril  pravico ,  da  je  tudi  kaj  povedal .  Prvi  govornik  pa  je  bil  Ante  Novak ,  predvojni  » borec  za  socialne  in  politične  pravice «  -  zaradi  obsodbe  Državnega  sodišča  za  zaščito  države  je  leto  dni  presedel  v  strogem  zaporu  v  Sremski  Mitrovici  - ,  po  partizanščini  pa  je  bil  direktor  radia ,  direktor  zveznega  statističnega  zavoda  in  direktor  ljubljanskega  Sociološkega  inštituta .  » Tovarišice  in  tovariši !  Ko  vam  v  imenu  prisotnih  starih  borcev  čestitam  današnji  praznik ,  vam  moram  povedati  predvsem ,  da  mi  je  strašno  vroče .  Ne  zaradi  tega ,  ker  je  v  našem  ozračju  30  stopinj ,  ampak  zaradi  tiste  temperature ,  ki  nastaja  zaradi  nepravilnih  postopkov  v  naši  domovini ! «  je  jezno  zaklical  in  požel  prvi  aplavz .  » Jaz  se  zahvaljujem  temu  vojaškemu  sodišču ,  da  je  uvedlo  postopek ,  proti  kateremu  protestiramo ,  saj  se  sicer  mi  stari  in  mladi  sploh  ne  bi  sestali , «  je  zajedljivo  nadaljeval  takrat  77 - letni  revolucionar  ter  začel  dramatično  pripoved  o  slovenskem  jeziku  in  revolucionarnem  gibanju .  » Jezik !  Pisali  smo  Ministarstvu  za  prosvetu  zvezne  vlade  v  Beogradu .  Pa  smo  dobili  odgovor :  ' Ako  želite  primiti  odgovor  od  ovog  ministarstva ,  pišite  u  srpskohrvatskom  jeziku  i  u  čirilici ' .  Naša  reakcija  je  bila :  ' Na  to  moramo  protestirati ! '  Torej  demonstracije  in  štrajk .  Toda :  imel  sem  telefonski  kontakt  s  predstavnikom  študentov  v  Beogradu  -  to  je  bil  takrat  Ivo  Lola  Ribar .  ' Šta  ima  novoga  u  Ljubljani ? '  me  je  vprašal ,  pa  sem  mu  povedal ,  za  kaj  gre .  In  je  rekel :  ' Ne ,  Ante !  Ne  vi !  Mi  bomo  protestirali !  Najprej  bomo  štrajkali  mi  v  Beogradu ,  potem  oni  v  Zagrebu ,  šele  na  koncu  vi  v  Ljubljani .  Da  se  bo  videlo ,  da  smo  študentje  Jugoslavije  enotni ,  ko  gre  za  pravice  narodov . '  Tako  je  naslednji  dan  prišlo  do  solidarnostnega  štajka ,  najprej  v  Beogradu ,  drugi  dan  v  Zagrebu  in  šele  tretji  dan  smo  proti  temu ,  da  ne  smemo  pisati  v  slovenskem  jeziku ,  protestirali  Slovenci .  Tako .  To  je  bilo  pred  52  leti . «  In  publika  je  kričala  od  veselja .  Za  konec  govora  je  Ante  Novak  prihranil  revolucionarno  naravnan  komentar  o  zakonitosti .  » Kaj  je  to  zakonitost ?  Danes  se  vsi  sklicujejo  na  zakonitost !  Za  nas  je  bilo  zakonito  to ,  kar  je  bilo  moralno .  In  če  kakšen  predpis ,  kakšen  zakon  ni  bil  v  redu ,  če  ni  bil  v  skladu  z  našo  moralo ,  smo  ga  spremenili !  Če  lahko  spreminjamo  ustavo ,  če  lahko  spreminjamo  en  zakon  za  drugim  -  celo  po  hitrem  postopku  - ,  zakaj  potem  ne  bi  spremenili  zakonov ,  ki  so  napačni ! ?  In  ti  zakoni  so  v  nasprotju  z  vsemi  ustavami ,  ki  smo  jih  imeli  po  vojni ! «  je  razložil .  » Nobenega  dvoma  ni ,  da  bomo  zlomili  zakone ,  ki  so  napačni .  In  nobenega  dvoma  ni ,  da  bomo  obranili  svojo  svobodo ,  svojo  enakopravnost  in  vse  svoje  človečanske  pravice !  S  tem  sem  končal , «  je  rekel  Ante  Novak ,  pri  tem  dvignil  roko  in  zapustil  oder .  Medtem  je  na  svojih  pet  minut  čakal  Franc  Kržišnik - Ris .  Ko  je  bil  mikrofon  prost  je  Ris  prikorakal  na  sredino  odra  in  oddeklamiral  pesem  o  Šercerjevi  brigadi .  Potem  pa  je  poskrbel  za  presenečenje .  » Ta  pesem  se  nanaša  na  pokojnega  maršala , «  je  rekel  in  začel  zbrano ,  z  velikim  trudom  brati  poezijo ,  ki  jo  je  napisal  sam :

Še  nekaj  nenavadnega  se  je  dogajalo  v  tistih  dneh .  Slovenska  vlada  je  skupščini  priporočila ,  naj  sprejme  rebalans  zveznega  proračuna ,  kar  bi  v  resnici  pomenilo ,  da  bi  vojska  dobila  več  denarja ,  poslanci  pa  so  temu  nasprotovali .  Eden  od  upornikov  je  bil  Bogdan  Oblak  -  Hamurabi ,  ki  je  dokazoval ,  da  je  zvezni  proračun  v  zadnjih  letih  narastel  za  fantastične  cifre .  Drugi  upornik  je  bil  Duško  Kos ,  delegat  ZSMS  v  družbeno - političnem  zboru .  Dan  zatem ,  ko  ga  je  Jožef  Školč  premagal  na  volitvah  za  mladinskega  predsednika ,  je  v  skupščini  nerviral  finančnike  slovenskega  izvršnega  sveta .  Jugoslovanski  zunanji  minister  Budimir  Lončar  je  v  tistem  času  članice  OZN  pozval ,  naj  vse  po  vrsti  zmanjšajo  vojaške  proračune  za  10  odstotkov .  Duško  Kos  pa  je  slovensko  vlado  spraševal ,  ali  bo  Jugoslavija  glede  na  napovedani  rebalans  proračuna  izpolnila  Lončarjev  poziv .  Slovenski  finančni  minister  Rudi  Šepič  je  odgovoril ,  da  bo  jugoslovanski  vojaški  proračun  manjši  za  11,4  odstotke .  Delegatska  baza  pa  ni  in  ni  hotela  sprejeti  povečanja  jugoslovanske  državne  blagajne .

Kadijević  in  Kučan  sta  po  neuspešnem  sestanku ,  ki  se  je  5.  julija  zgodil  pri  Raifu  Dizdareviću ,  ocenila ,  da  bi  bilo  koristno ,  če  bi  se  srečala  na  neformalnem  sestanku .  22.  julija ,  med  sojenjem ,  na  Dan  vstaje ,  sta  se  srečala  prvič .  » Za  vojaški  poklic  je  bistvena  natančna  ocena  stvari , «  si  je  Kadijevićevo  uvodno  misel  zabeležil  Kučan .  Zveznega  obrambnega  ministra  je  namreč  zanimalo ,  kako  Slovenija  gleda  na  prihodnost  armade .  General  si  je  pred  tem  domišljal ,  da  dobro  pozna  poglede  slovenskega  vodstva ,  zadnji  dogodki  pa  so  ga  navedli  na  misel ,  da  Slovencev  ne  razume .  Iz  izjav  Mirana  Potrča ,  pisem  Jožeta  Smoleta  ter  pogovorov  med  Stanovnikom  in  Višnjićem  je  razbral ,  da  se  v  slovenskih  stališčih  nekaj  spreminja .  Tudi  protestov  slovenske  politike ,  ki  jih  je  sprožilo  stališče  zveznega  predsedstva  o  ustavnosti  in  zakonitosti  odločitve ,  da  bo  vojaško  sodišče  poslovalo  v  srbohrvaškem  jeziku ,  ni  razumel .  Prvi  sestanek  med  Kadijevićem  in  Kučanom  se  je  namreč  zgodil  neposredno  po  uradnih  slovenskih  protestih ,  povezanih  z  vprašanji  jezika .

Leljakova  pripoved  je  bila  vratolomna ,  a  se  je  zdela  verjetna .  Pravzaprav  je  slutnjam  o  tem ,  da  vojaška  varnostna  služba  nadzira  vse  živo ,  dal  predvsem  ime :  » operacija  Mladost « .  Delčki  so  se  sami  sestavljali  v  mozaik .  Bojan  Korsika  je  na  sestankih  z  Leljakom  pisal  zapisnik ,  Janša  pa  je  zapisnike  z  Leljakovo  štorijo  povzel  in  spravil  na  disketo ,  ne  da  bi  članom  kolegija  izdal ,  kdo  je  prinesel  informacijo .  Sestanki  kolegija  so  dobili  konspirativen  pridih ,  saj  večina  članov  ekipe  ni  poznala  vseh  podrobnosti .

Ko  je  bil  Janšev  povzetek  stiskan ,  je  Bojan  Fink ,  sekretar  Odbora ,  tipkano  stran  dolg  zapis  razmnožil  in  pazljivo  delil  med  člane  kolegija .  Vsakemu  en  izvod .  Potem  ko  so  v  smrtni  tišini  prebrali  informacijo  o  operaciji  » Mladost « ,  se  je  začel  šifriran  pogovor .  Vsi  so  bili  prepričani ,  da  operacija  » Mladost «  poteka  tudi  ta  trenutek .  Tudi  v  prostorih  na  Kersnikovi  4 .  In  da  vojaška  varnostna  služba  prisluškuje  tudi  temu  sestanku .  Nihče  ni  smel  citirati  stavkov  iz  zapisa .  Ob  koncu  šifrirane  diskusije  so  morali  člani  kolegija  izvod  zapisa  vrniti .  Eden  od  članov  kolegija  je  potem  zaupne  papirje  raztrgal ,  zažgal  in  pepel  odvrgel  v  stranišče .  Akcija  » Mladost « .  Tako  se  torej  imenuje  celotna  zgodba .  » Eno  je ,  če  načelno  vem ,  da  me  žena  vara .  Nekaj  drugega  pa  je ,  če  mi  nekdo  prinese  fotografijo  moje  žene  s  tujim  moškim  v  postelji , «  je  pripomnil  Slavoj  Žižek .  Tako  nekako .  Članom  kolegija  Odbora  se  je  zdelo ,  da  imajo  končno  v  rokah  sliko  menda  brezmadežne  armije ,  ki  leži  v  postelji  z  neznanim  sovražnikom .  Kakšnih  posebnih  sklepov  kolegij  ni  sprejel .

Naelektreno  poletno  ozračje  je  prešinila  novica ,  da  bo  prišlo  do  novih  aretacij .  Menda  je  vest  priletela  iz  policijskih  vrst .  » Kdaj ? «  so  spraševali  manj  obveščeni .  » Ta  ali  naslednji  vikend , «  so  odgovarjali  tisti  z  boljšimi  informacijami .  » Če  se  bo  kaj  zgodilo ,  se  zjutraj  dobimo  na  trgu , «  se  je  glasilo  navodilo .

Takoj  po  pozivu  kolektivnim  članom  je  po  terenu  zavrelo .  V  Arhitektnem  biroju  se  je  sestal  zbor  delavcev  in  zahteval  sestanek  delegacije .  Predsedstvo  krajevne  konference  SZDL  Franc  Leskošek  -  Luka  iz  Pesjega  pri  Titovem  Velenju  je  sklep  o  podpori  Odboru  poslal  velenjski  skupini  delegatov .  Zbor  delavcev  tržiške  osnovne  šole  heroja  Grajzerja  je  pobudo  poslal  tržiški  delegaciji .  Marjan  Vidmar ,  predsednik  delegacije  Intertradea ,  je  pobudo  naslovil  na  konferenco  delegacij  združenega  dela  občine  Ljubljana  Center .  ZSMS  iz  Novega  mesta  je  naskočila  delegacije  iz  zbora  združenega  dela  in  delegacije  za  zbor  občin .  Oglasili  so  se  še  v  ljubljanski  Mestni  skupnosti  otroškega  varstva ,  OO  ZSMS  Ljutomer ,  OO  ZK  Inštituta  za  sociologijo ,  sindikalni  organizaciji  Fakultete  za  elektrotehniko ,  na  Univerzitetnem  inštitutu  za  klinično  nevrofiziologijo ,  v  Hidrometeorološkem  zavodu ,  Institutu  Jožef  Stefan ,  Onkološkem  inštitutu ,  sindikalni  organizaciji  oddelka  za  arehitekturo  Fakultete  za  gradbeništvo ,  geodezijo  in  arhitekturo ,  ZSMS  Grosuplje ,  delegaciji  Medicinske  fakultete ,  v  Iskri  Commerce ,  krajevni  skupnosti  Nadgorica  -  Ježa ,  osnovni  šoli  Vide  Pregarc ,  Pedagoškem  inštitutu ,  Iskrini  Tovarni  programskih  stikal  in  relejev  Makole ,  krajevni  skupnosti  Braslovče ,  ZSMS  Ilirska  Bistrica ,  tovarni  Color  Medvode ,  delegaciji  za  prosvetno  kulturno  področje  občine  Piran ,  sindikalni  organizaciji  SAZU ,  delegaciji  iz  Radelj  ob  Dravi ,  Tehniškem  muzeju ,  Knjižnici  Bežigrad ,  mariborski  Tehniški  fakulteti ,  pošto  pa  je  poslalo  še  precej  posameznikov .  Vsi  so  zahtevali  sestanke  delegacij  in  sklic  izredne  seje  skupščine .  Širokopotezno  zastavljena  ofenziva  kolektivnih  članov  Odbora ,  ki  so  kot  mravlje  napadli  delegatski  sistem ,  je  ob  koncu  septembra  dala  določene  rezultate .  12.  septembra  je  namreč  s  sedeža  Odbora  odpotovala  okrožnica ,  naslovljena  na  kolektivne  člane  Odbora ,  v  katerem  je  kolegij  članstvo  še  enkrat  pozval ,  naj  skozi  kanale  delegatskega  sistema  zastavlja  vprašanja  o  vsebini  vojaškega  dokumenta ,  okoliščinah  začetka  preiskave  in  vprašanja  o  uporabi  neslovenskega  jezika .  Kljub  temu ,  da  kanalizacija  delegatskega  sistema  ni  bila  zgrajena  zato ,  da  bi  se  skozi  njo  tudi  v  resnici  pretočile  kakšne  pobude ,  je  ob  koncu  septembra  skupščina  morala  upoštevali  zahteve  baze .  Pritisk  od  spodaj  je  bil  nekaj  neznanega  in  težkega .

Odbor  je  svoje  plenarno  zasedanje  začel  relativno  mirno .  Besedo  je  najprej  dobila  Spomenka  Hribar  in  prebrala  izjavo  kolegija ,  ki  je  govorila  o  ustavnih  spremembah .  Opozorila  je  na  nevarnost ,  da  se  hoče  federacija  polastiti  sistema  varstva  z  ustavo  določenega  družbenega  reda ,  torej  zadev ,  s  katerimi  se  ukvarja  služba  državne  varnosti .  » S  tem  se  ustvarja  možnost ,  da  se  za  dejavnost  službe  državne  varnosti  na  območju  posamezne  republike  ustanavljajo  področni  organi  in  organizacijske  enote ,  ki  bodo  neposredno  podrejeni  zveznim  organom , «  je  poudarila  Spomenka  Hribar .  » Menimo , «  je  nadaljevala ,  » da  bi  tak  ustavno  zagotovljen  položaj  državne  varnosti  tudi  to  institucijo  postavil  zunaj  pristojnosti  republike .  To  je  v  nasprotju  s  temeljno  zasnovo  odnosov  med  narodi  SFRJ . «  Potem  je  opozorila  še  na  ustavno  dopolnilo ,  ki  je  predvidevalo ,  da  bi  bila  vojska  deležna  zunajproračunskega  samostojnega  financiranja ,  kar  bi  postavilo  » armado  v  položaj  institucije ,  ki  je  nad  družbo . «  V  nadaljevanju  je  ponovila ,  katere  ustavne  spremembe  so  najbolj  grozeče :  vojska  se  postavlja  nad  družbo ;  zvezna  državna  varnost  dobi  svoje  neposredne  izpostave  v  republikah ;  varstvo  človekovih  pravic  in  državljanskih  svoboščin  se  postavlja  v  neposredno  pristojnost  federacije ;  zvezno  sodišče  dobi  pristojnost  za  odločitve  na  področju  človekovih  pravic  in  državljanskih  svoboščin .  » Odbor  se  pridružuje  sodbi , «  je  pred  koncem  dejala  Spomenka  Hribar ,  » da  je  tak  način  reorganizacije  SFRJ  v  nasprotju  z  deklariranimi  cilji  nadaljnje  demokratizacije  in  usmerjenostjo  v  tržno  gospodarstvo ;  po  mnenju  Odbora  bodo  predloženi  amandmaji ,  če  bodo  sprejeti ,  sedanjo  krizo  še  bistveno  poglobili  in  zaostrili !  Predvidena  ureditev  je  v  nasprotju  z  nacionalno  suverenostjo ,  ki  lahko  temelji  samo  na  zagotovljenih  človekovih  pravicah  in  državljanskih  svoboščinah . «  Za  konec  je  v  imenu  Odbora  pozvala  slovensko  javnost ,  da  se  sprejetju  takšnih  ustavnih  dopolnil  » upre  z  vsemi  legalnimi  sredstvi ,  delegate  v  skupščini  SRS  pa ,  da  jih  zavrnejo . «

-  ob  vročitvi  poziva  na  prestajanje  kazni  na  podlagi  te  sodbe  sklical  protestno  zborovanje ,  ki  bo  v  Ljubljani

Iztok  Winkler ,  predsednik  ljubljanske  partijske  organizacije  in  član  sveta  za  varstvo  ustavne  ureditve ,  je  bil  18.  januarja  1989  kristalno  jasen :  » S  Kerševanovo  sva  opozorila  Domadenika  na  porušene  odnose  in  neustrezno  vzdušje ,  ki  nastaja  znotraj  organov  za  notranje  zadeve  in  mu  predlagala ,  da  sprejme  pobudo  RSNZ ,  da  se  upokoji ,  ko  izpolni  pogoje  za  to . «  Tudi  županja  Nuša  Kerševan  je  ponovila  podobno  zgodbo :  » Glede  na  nastale  odnose  v  resorju  sem  Domadeniku  tovariško  svetovala ,  naj  se  upokoji . «  Že  nekaj  dni  pred  tem  je  predsednik  Stanovnik  v  Idriji  razlagal ,  da  znotraj  policije  ne  more  biti  prepirov .  » Umazanega  perila  ne  smejo  prati  v  javnosti , «  je  podčrtal  Stanovnik .  Domadenik  je  tako  postal  član  Kluba  Maksa  Perca ,  društva  upokojenih  policistov .  Mladina  pa  je  -  da  bi  oprala  čast  njenega  glavnega  urednika  -  udarila  po  Tomažu  Ertlu  in  zahtevala  njegov  odstop . 

Hans  Peter  Rullmann ,  novinar  in  urednik  v  Nemčiji  tiskane  revije  Hrvatska  domovina ,  je  8.  februarja  1989  situacijo  dodatno  zapletel .  Sceno  v  Sloveniji  in  Jugoslaviji  je  zelo  dobro  poznal ,  saj  je  sredi  šestdesetih  nekaj  let  preživel  v  Ljubljani  in  objavljal  v  Delovih  edicijah .  Potem  se  je  preselil  v  Beograd ,  kjer  pa  so  ga  aretirali ,  češ  da  se  je  ukvarjal  z  vohunstvom .  Zaradi  pritiska  mednarodne  javnosti  mu  je  tovariš  Tito  izrekel  abolicijo ,  vendar  je  moral  državo  zapustiti .  Služba  državne  varnosti  je  tudi  v  osemdesetih  letih  sumila ,  da  Rullmann  sodeluje  z  nemško  obveščevalno  službo  BND ,  pozornost  jugoslovanskih  organov  pa  je  vzbujal  tudi  zaradi  tesnih  stikov  s  hrvaško  emigracijo .  8.  februarja  je  Rullmannova  Hrvatska  domovina  objavila  zaupni  vojaški  dokument  5044 - 3 .  Vojaška  skrivnost  je  bila  tako  zares  objavljena .  In  to  ne  kjerkoli ,  pač  pa  v  publikaciji ,  ki  je  bila  na  uradni  top  listi  Jugoslaviji  sovražnih  glasil  uvrščena  zelo  visoko .  V  strogo  zaupnem  Priročniku  za  delo  milice  na  področju  varstva  ustavne  ureditve ,  napisanem  leta  1985 ,  je  ob  imenu  Hansa  Petra  Rullmanna  pisalo ,  da  vodi  njegova  agencija  Ost - Dienst  in  revija  Hrvatska  domovina  » izrazito  subverzivno  dejavnost « .  Objava  dokumenta  5044 - 3  zato  ni  bila  trivialna  izdaja  vojaške  skrivnosti ,  pač  pa  dejanje ,  ki  je  odpiralo  celo  serijo  novih  vprašanj .

Sarajevski  zbor  se  je  odvijal  v  času ,  ko  so  kosovske  ceste  orali  tanki ,  ko  je  število  žrtev  naraščalo  iz  dneva  v  dan ,  Albance  pa  so  zatirali  združeni  policijski  in  vojaški  odredi  ter  rezervisti  iz  cele  Jugoslavije .  Tudi  iz  Slovenije .  Igor  Omerza ,  ki  je  predsedoval  sarajevskemu  sestanku ,  je  upošteval  načelo ,  da  lahko  vsak  udeleženec  sestanka  z  vetom  prepreči  diskusijo  o  določeni  tematiki .  Za  razliko  od  ljubljanskega  Odbora ,  ki  je  lahko  obstajal  le ,  dokler  je  diskusija  tekla  o  konkretni  zadevi ,  je  zvezna  » koordinacija «  -  zbor  si  je  nadel  ime  » Jugoslovansko  koordinacijo  institucij  za  zaščito  človekovih  pravic «  -  pristala  le  na  debato  o  načelnih  vprašanjih .  Dogovorili  so  se ,  da  bo  » koordinacija «  neformalne  narave .  Organizacije  bi  po  lastni  presoji  o  svojih  akcijah  obveščale  druge  dele  koordinacije .  Vse  institucije  iz  koordinacije  naj  bi  skušale  doseči  širitev  ustavnih  pravic .  Posebno  pozornost  bi  namenili  tudi  mednarodnim  aktom ,  ki  jih  v  SFRJ  ne  spoštujejo ,  pa  tudi  jugoslovanskim  podzakonskim  predpisom ,  reformi  kazenske  in  procesne  zakonodaje ,  razmerju  med  vojaškimi  in  civilnimi  varnostnimi  službami ,  sodnemu  in  skupščinskemu  nadzoru  teh  služb  . . .  Le  v  obrisih  so  se  dotaknili  tudi  ustavnosti  ukrepov  na  Kosovem .

10.  aprila  je  Odbor  sporočil ,  da  je  kranjsko  sodišče  Zavrlu  odložilo  odhod  v  ječo .  Tja  bi  moral  po  novem  priti  1.  avgusta .  Dopisovanje  med  ljubljanskim  sodiščem ,  ki  je  odločalo  o  Janševem  odhodu  za  zapahe ,  in  Odborom  pa  je  bilo  še  vedno  intenzivno .  Sodišče  je  drugo  za  drugim  zavračalo  vloge  Odbora ,  zato  si  je  moral  odvetnik  Drago  Demšar  izmišljevati  vedno  nove  prijeme .  Sodišče  je  namreč  trdilo ,  da  se  je  Janšev  pravni  zastopnik  Igor  Bavčar  s  prošnjo  za  odložitev  prestajanja  kazni  oglasil  prepozno ,  Demšar  pa  je  skušal  z  zapletenim  pravnim  postopkom  dokazati ,  da  je  bila  prošnja  sicer  vložena  zadnji  dan ,  a  še  vedno  pravočasno . 

Veljko  Kadijević ,  prvi  človek  vojaškega  stroja ,  ki  je  na  Kosovem  že  ogreval  svoje  kolesje  za  prehod  v  novo  desetletje ,  je  18.  oktobra  1989  sklical  skupno  sejo  vojaškega  sveta  in  predsedstva  komiteja  ZKJ  v  JLA .  Na  istem  mestu  so  se  zbrali  ljudje  iz  obrambnega  ministrstva ,  generalštaba ,  vojaških  območij  in  vojaške  partijske  hierarhije .  Za  razliko  od  sestanka  vojaškega  sveta ,  ministrovega  strokovno - posvetovalnega  organa ,  ki  je  marca  1988  prinesel  oceno ,  da  je  Slovenijo  zajela  kontrarevolucija ,  je  oktobra  1989  skupni  načrt  oblikovala  še  vojaška  partijska  organizacija .  » Slehernemu  manevru  proti  Jugoslaviji  in  socializmu  v  Jugoslaviji  se  bomo  odločno  in  neprizanesljivo  postavili  po  robu , «  je  razlagal  minister  Kadijević  in  vztrajal ,  da  mora  država  ostati  socialistična ,  samoupravna  in  federativna .  Ob  tem  je  jasno  pohvalil  koncept  zvezne  vlade  Anteja  Markovića  ter  njegovih  reform  družbeno - gospodarskega  sistema .  Zvezna  administracija  in  vojska  sta  si  izmenjali  zaročne  prstane .

#  PO  KONCU

Boško  Mutić ,  načelnik  vojaške  varnostne  službe  v  Sloveniji ,  je  do  leta  1990  vodil  varnostno  službo  v  teritorialni  obrambi ,  ki  ji  je  poveljeval  general  Ivan  Hočevar .  Potem  ko  je  Slovenija  prevzela  poveljstvo  nad  teritorialno  obrambo ,  se  je  polkovniku  Mutiću  zahvalila  za  sodelovanje .  Živi  v  Ljubljani  in  nima  slovenskega  državljanstva .

Alenka  Puhar ,  novinarka ,  članica  kolegija  Odbora  in  članica  uredništva  Nove  revije ,  je  ostala  novinarka . 

Dr.  Anton  Stres ,  član  kolegija  Odbora  in  predsednik  Komisije  Pravičnost  in  mir ,  na  Teološki  fakulteti  še  naprej  predava  filozofijo  in  predseduje  Komisiji  Pravičnost  in  mir .

Miroslav  Lazanski ,  vojaški  analitik ,  ki  je  razlagal ,  da  vojaški  puč  v  SFRJ  ni  mogoč ,  še  naprej  komentira  » vojaško - politično «  situacijo .  Živi  v  Beogradu .

Alija  Izetbegović ,  nekdanji  politični  zapornik ,  ki  je  na  zborovanju  različnih  jugoslovanskih  odborov  za  varovanje  človekovih  pravic ,  predlagal ,  da  bi  se  ti  ukvarjali  s  procesom  proti  » islamskim  fundamentalistom « ,  na  katerem  je  bil  obsojen  tudi  sam ,  je  ustanovil  Stranko  demokratične  akcije ,  po  zmagi  na  volitvah  pa  je  postal  predsednik  predsedstva  nesrečne  Bosne  in  Hercegovine .

Primož  Ulaga ,  skakalec ,  je  končal  smučarsko  kariero ,  a  še  vedno  dela  v  skakalnem  športu . 

Dušan  Šinigoj ,  predsednik  izvršnega  sveta ,  je  postal  direktor  novogoriške  Komercialne  banke ,  po  njenem  neslavnem  koncu  pa  se  je  upokojil .

Jože  Smole ,  predsednik  SZDL ,  se  je  po  poslanskem  mandatu ,  ki  ga  je  opravila  med  leti  1990  in  1992 ,  upokojil  in  prestopil  v  vrste  Združene  liste . 

Bojan  Fink ,  tajnik  Odbora ,  je  kolektivne  člane  Odbora  vestno  vnašal  v  računalnik .  Iz  računalniških  podatkov  je  moč  rekonstruirati ,  da  je  Odbor  sestavljalo  164  raznoraznih  celic  ZSMS ,  85  celic  zveze  sindikatov ,  52  društev ,  27  osnovnih  šol ,  nekaj  deset  srednjih  šol ,  dober  ducat  partijskih  celic ,  ogromno  podjetij  . . . 

ARHITEKTURNI  MUZEJ  LJUBLJANA

BIROMEHANIKA  KOROŠEC  VOJTEH

DELOVNA  SKUPINA  ZA  NARAVNO  PREHRANO  PRI  RK  ZSMS

DO  INFORMATIKA  ERC  VELENJE

GRADBENA  KONTROLA  RUDNIKA  MEŽICA

KLINIKA  ZA  PEDONEVROLOGIJO  -  UNIVERZITETNA  PED . KLINIKA

KLUB  B - 51

KO  ZSMS  HMEZAD  AGRINA

KONTROLA  DOHODKOV  SJZ  OMBP  LJ

KOROŠKI  ZDRAVSTVENI  DOM

KOT  TOVARNA  KOVINSKEGA  OKOVJA

LB  BANKA  DOMŽALE

LESNA  TP  PREVALJE

OBMOČNI  ZBOR  ODVETNIKOV  LJUBLJANA

ODBOR  ZZB  NOV  VELENJE  ŠMARTNO

OO  ZS  SREDNJA  POMORSKA  IN  PROMETNA  ŠOLA  PIRAN

OO  ZSMS  DSSS  ZS  TRIGLAV

OO  ZSMS  GORJANSKO

OO  ZSMS  LB  GOSPODARSKA  BANKA  LJUBLJANA - MOSTE

OO  ZSMS  SREDNJE  NARAVOSLOVNE  ŠOLE  LJUBLJANA

OO  ZSMS  TOZD  KIL  ŽELEZARNA  RAVNA

OO  ZSMS  TOZD  ZA  VZDRŽEVANJE  VOZ  IN  LOKOMOTIV  DIVAčA

OS  HEROJA  FRANCA  BUKOVCA  MEDVODE - PRESKA

OSNOVNA  ŠOLA  KOMEN

OSNOVNA  ŠOLA  RIHARD  JAKOPIČ

OSNOVNA  ŠOLA  ZVONKO  RUNKO

OSNOVNA  ŠOLA  POSTOJNA

PIONIR  REVIJA  ZA  MLADINO

PLANINSKO  DRUŠTVO  ŽELEZNIČAR  ALPINISTIČNI  ODSEK

PREDSEDSTVO  OK  ZSMS  T.  VELENJE

PRIMORSKI  DNEVNIK  TRST

SREDNJA  ŠOLA  ZA  ELEKTRONIKO  IN  NARAVOSLOVJE  LJUBLJANA  ŠENTVID

ŠALEŠKI  ŠTUDENTSKI  KLUB

TOVARNA  ELEKTRIČNIH  MERILNIH  INSTRUMENTOV  ISKRA  KIBERNETIKA

TOZD  BLAGOVNI  PROMET  DO  JUGOTEHNIKA

TOZD  CENTER  INTERNISTIČNIH  STROK  ZC  CELJE - INTERNI  ODDELEK

TOZD  INŽENIRING  DO  SCT

TOZD  ZDRAVSTVENI  DOM  VRHNIKA

TOZD  ZDRAVSTVO  IDRIJA

UKC  LJUBLJANA

UNIVERZITETNA  ORTOPEDSKA  KLINIKA  LJUBLJANA

VODNIKI  PE  PREDJAMSKI  GRAD  TOZD  JAMA  POSTOJNA

ZDRAVSTVENI  DOM  DOMŽALE

ZVEZA  DRUŠTEV  ŠKUC  FORUM
