 
» Če  me  bo  smrt  obiskala  jutri ,  se  je  ne  bom  bal ,  čeprav  mi  bo  težko  zapustiti  Sue .  Vendar  me  preveva  močan  občutek ,  da  je  bilo  za  tistimi  vrati  nekaj  lepega  in  da  je  bila  tam  mama .  Vesel  bom ,  da  bom  šel . «

1.  poglavje

In  njim  je  ta  knjiga  tudi  posvečena .

Neka  ženska  je  povedala ,  da  jo  malenkosti  manj  vznemirjajo :  » Razjezila  sem  se ,  če  sem  se  znašla  v  najpočasnejši  vrsti  v  supermarketu  –  vedno  sem  gledala ,  katera  vrsta  se  najhitreje  premika .  Razjezila  sem  se ,  če  so  bile  prodajalke  osorne  ali  nevljudne .  Zaradi  zastojev  na  cesti  sem  kar  pihala  od  jeze .  Zdaj  mi  je  jasno ,  da  je  smešno ,  če  se  človek  jezi  zaradi  takih  stvari .  Nehala  sem  se  vznemirjati .  Skoraj  vseeno  mi  je  tudi  za  materialne  dobrine .  Če  otroci  kaj  razbijejo ,  resda  nisem  zadovoljna ,  vendar  pa  tudi  ne  vzkipim .  Družina  je  opazila  moj  napredek . «

Skozi  stoletja  in  po  svetu

Trije  od  ustanovnih  članov  Društva  za  raziskovanje  duševnosti ,  resne  in  cenjene  organizacije ,  ki  se  posveča  pravemu  raziskovanju  nadnaravnih  pojavov ,  so  leta  1886  s  knjigo  z  naslovom  Prikazni  živih ,  v  kateri  je  opisanih  sedemsto  primerov  » duhov «  ali  » prikazni « ,  zasejali  seme  nadaljnjih  raziskav .

Hughie  si  svojega  obsmrtnega  doživetja  ne  zna  razložiti .  Verjame  v  Boga ,  vendar  ima  za  obiskovanje  cerkve  le  malo  časa .  Med  vojno  so  drugi  piloti  in  člani  posadke  pred  poletom  obiskali  svojega  vojaškega  ali  domačega  duhovnika ,  on  pa  je  menil ,  da  ne  potrebuje  posrednika  med  seboj  in  Bogom .

Kariera  se  mi  je  včasih  zdela  prvo  in  zadnje  v  življenju .  Zdaj  sta  najpomembnejša  otroka .  Ob  srečanju  s  smrtjo  sem  spoznala ,  kaj  je  res  pomembno .  Vedno  sem  imela  rada  otroka ,  po  tej  grozni  izkušnji  pa  ju  imam  še  raje ,  če  je  to  sploh  možno .  Odločila  sem  se ,  da  ne  bom  uničevala  njunega  življenja  s  tem ,  da  bosta  morala  posedati  po  hotelskih  sobah  in  čakati ,  da  pozno  zvečer  končam  snemanje . «

» Sicer  nimam  nič  proti ,  toda  prostovoljno  ga  ne  bi  želela  še  enkrat  doživeti .  Tedaj  sem  bila  zelo  mirna  in  sproščena ,  vendar  me  je  vznemirjalo ,  da  vem ,  kaj  se  bo  zgodilo  v  prihodnosti .  Pomirilo  me  je  glede  obstoja  življenja  po  smrti ;  tudi  obet ,  da  mi  bodo  sodili ,  mi  je  pomagal  do  večje  potrpežljivosti  in  strpnosti .  Toda  čutila  sem ,  da  še  nočem  iti  tja .  Ko  bo  prišel  moj  čas ,  bom  rada  šla ,  prav  nič  pa  mi  ni  do  še  enega  predhodnega  obiska . «

Gloria  se  ne  spominja ,  kaj  se  je  dogajalo  peti  dan  po  Kirstyjinem  rojstvu .  Tedaj  je  bila  že  tako  bolna ,  da  je  nehala  hoditi .  Zvečer  je  izločila  velik  strdek  krvi ,  za  katerega  je  babica  pozneje  povedala ,  da  je  del  posteljice ,  organa ,  v  katerem  je  bil  otrok  v  maternici .  Zdravniki  bi  ga  morali  odstraniti ,  še  preden  so  jo  odpustili  iz  bolnišnice .  Posteljica  se  je  vnela  in  jo  zastrupljala .  Iz  sebe  jo  je  spravila  le  zato ,  ker  se  je  izluščila  –  izluščila  pa  se  je  zato ,  ker  je  toliko  hodila .

Ko  so  bili  sinovi  dovolj  stari ,  da  bi  lahko  spet  delala ,  je  » resno  razmislila  o  tem ,  kaj  počne  s  svojim  življenjem « .  Začutila  je  močno  željo ,  da  bi  pomagala  soljudem ;  zdaj  dela  kot  pomočnica  fizioterapevta  v  psihiatrični  bolnišnici  za  starejše  občane .  Delala  je  tudi  kot  bolničarka  in  se  zaradi  narave  dela  večkrat  znašla  ob  posteljah  umirajočih  starih  pacientov .

» Te  sanje  imam ,  tako  kot  doživetje  med  Sherylinim  rojstvom ,  še  vedno  živo  in  jasno  pred  očmi , «  pravi .

» Najprej  sem  samo  svoji  ženi  povedal  o  občutku ,  da  sem  bil  zunaj  svojega  telesa ,  saj  sem  si  mislil ,  da  me  bodo  drugi  imeli  za  prismuknjenega , «  je  povedal  Charlie .  » Zdaj  vem ,  da  so  tudi  drugi  izkusili  zelo  podobna  doživetja .  Še  dolga  leta  me  je  begalo  vprašanje ,  kaj  bi  se  zgodilo ,  če  ne  bi  bil  v  avtobusu :  kako  visoko  nad  telesom  bi  lahko  lebdel ? «

Šest  mesecev  po  moževi  smrti  sem  ga  povsem  razločno  zagledala  na  pragu  spalnice .  Vprašala  sem  ga ,  kaj  počne  tam ,  pa  mi  je  odvrnil :  ‘ Prišel  sem  pote . ’  Potem  je  izginil .  Spet  sem  bila  sproščena  in  mirna  in  niti  malo  me  ni  bilo  strah .

Michael  je  prepričan ,  da  se  zaradi  svojega  doživetja  veliko  bolj  jasno  zaveda ,  katere  stvari  so  v  življenju  najbolj  pomembne .  Ko  se  je  oziral  v  preteklost ,  je  spoznal ,  da  je  imel  zelo  malo  od  prvih  dveh  let  življenja  hčerke  Leanne ,  saj  je  bil  takrat  preveč  bolan .  » Rodila  se  je  leta  1979 ;  tedaj  nisem  bil  kaj  več  kot  živ  robot .  Ko  gledam  njene  fotografije  iz  prvega  leta  življenja ,  sem  zelo  žalosten ,  ker  se  tega  obdobja  sploh  ne  spominjam .  Darren  je  štiri  leta  starejši .  Bil  je  v  letih ,  ko  deček  potrebuje  očeta ,  ki  se  z  njim  igra ,  jaz  pa  sem  bil  vedno  brez  volje  in  moči .  Čudovito  družino  imam .  Po  zaslugi  bližnjega  srečanja  s  smrtjo  se  zavedam ,  da  so  to  najpomembnejši  ljudje  v  mojem  življenju . «

Kot  strela  z  jasnega

Obsmrtna  doživetja ,  do  katerih  pride  zaradi  nesreč ,  so  eden  najboljših  dokazov ,  da  gre  za  dejanske  dogodke  in  ne  plod  domišljije .  Kadar  obsmrtno  doživetje  nastopi  v  ključnem  trenutku  bolezni ,  lahko  dvomljivci  zagovarjajo  svoje  stališče  s  trditvijo ,  da  je  bolnik  obremenjen  s  smrtjo  in  da  se  že  pripravlja  nanjo :  posledica  tega  je ,  da  je  dovzeten  za  sanje  in  halucinacije  smrti .  Tega  dokaza  ni  mogoče  uporabiti ,  kadar  pride  do  obsmrtnega  doživetja  spontano ,  zaradi  nesreče .

Jeanino  obsmrtno  doživetje  je  bilo  nenavadno ,  a  ko  je  na  televiziji  videla  rekonstrukcijo  nesreče ,  v  katero  je  bil  vpleten  voznik  tovornjaka ,  je  v  voznikovem  opisu  tega ,  kar  se  mu  je  zgodilo ,  prepoznala  lastno  doživetje .  » Palica  ograje  se  mu  je  zapičila  naravnost  skozi  trebuh .  Tudi  on  je  imel  občutek ,  da  je  nad  seboj ,  in  tudi  on  se  je ,  tako  kot  jaz ,  pogovarjal  sam  s  sabo .  Zelo  podobno  je  bilo . «

Paul  je  o  svojem  obsmrtnem  doživetju  molčal  celih  dvajset  let .  Ko  je  spregovoril ,  so  ljudje  » mislili ,  da  sem  bolan ,  nor  ali  omamljen , «  je  povedal  Paul ,  oblikovalec  notranje  opreme  iz  Connecticuta  v  ZDA .

Paul ,  ki  se  je  rodil  leta  1950 ,  se  je  s  prijateljico  peljal  skozi  snežni  metež ,  ko  sta  čelno  trčila  v  drug  avto .  Paul  je  dobil  tako  hude  notranje  krvavitve ,  da  so  se  zdravniki  odločili  za  takojšnjo  operiracijo ,  kar  brez  anestetika .  » Zadnje  besede ,  ki  sem  jih  slišal ,  so  bile :  ‘ Umira ,  umira , ’ «  je  povedal  Paul .  Pozneje  se  je  poročil  z  dekletom ,  ki  je  bilo  ob  nesreči  z  njim  v  avtu :  zdaj  imata  dva  otroka ,  ki  sta  že  najstnika .

A  ko  je  Paul  o  doživetju  pripovedoval  drugim ,  mu  niso  verjeli :  » Zaradi  čudnih  odzivov  na  zgodbo  sem  sploh  nehal  govoriti  o  tem .  Sam  pa  izkušnje  nisem  ne  pozabil  in  ne  podvomil  vanjo . «

» Sprva  se  mi  je  zdelo ,  da  so  sanje  brez  repa  in  glave ,  zdaj  pa  sem  prepričana ,  da  sem  se  v  prvih  sanjah  borila  proti  fizičnim  učinkom  smrti .  Bežala  sem  pred  njo  in  to  je  nemara  razlog ,  da  so  me  našli  pod  parkiranim  avtom :  edina  razlaga  je ,  da  sem  se  tja  splazila ,  vreči  me  nikakor  ni  moglo .  V  drugih  sanjah  sem  sestavljala  svoje  življenje ,  da  bi  imela  vsaj  kakšne  spomine ,  ko  bi  se  vrnila  v  življenje ,  ali  pa  da  bi  jih  vzela  s  seboj  po  predoru  navzgor ,  v  naslednje  življenje .  V  zadnjih  sem  šla  proti  posmrtnemu  življenju . «

Postopoma  in  v  prebliskih  se  mi  je  začel  vračati  spomin  na  življenje .  Najprej  sem  se  spomnila  pomembnih  stvari ,  nato  vedno  več  drugih .  Zdi  se  mi ,  da  imam  zdaj  normalno  količino  spominov ,  čeprav  se  mi  še  dogaja ,  da  kdo  reče :  ‘ Se  spomniš ,  ko . . . ’  jaz  pa  se  mučim ,  ko  se  skušam  spomniti . «

Leto  dni  po  nesreči  se  je  vrnila  v  službo  v  pisarni .  » Najprej  so  mi  morali  dati  lahko  delo ,  tako ,  ki  ni  obremenjevalo  spomina .  Znancem  sem  se  zdela  zdrava ,  vendar  so  mi  govorili ,  da  je  moj  pogled  čuden ,  kot  da  bi  bila  z  mislimi  ves  čas  nekje  drugje . «

Pripeljal  je  rešilec ,  ki  je  Johna  in  njegovega  kolega  odpeljal  v  nezgodno  bolnišnico  v  Birminghamu .  Voznik  je  utrpel  lažje  poškodbe ,  Johnu  pa  so  na  obrazu  naredili  kar  140  šivov .  Izgubil  je  veliko  krvi  in  povedali  so  mu ,  da  ne  bi  preživel ,  če  ne  bi  bil  tako  priseben .  Ena  stran  obraza  mu  je  tako  otekla ,  da  je  bila  velikosti  žoge  za  rugby .  K  sreči  so  bile  ureznine  nad  in  pod  očesom ,  zato  vid  ni  bil  trajno  okvarjen .  Štiri  mesece  je  bil  na  bolniškem  dopustu .

Ko  sem  ležal  v  bolnišnici ,  me  je  sprva  skrbelo ,  ker  sta  oba  zmajala  z  glavo ,  kot  da  sta  me  zavrnila .  Nobeden  od  njiju  me  ni  maral  –  kaj  je  bilo  torej  narobe  z  menoj ?  Mislil  sem  si ,  da  moram  biti  res  neznosen  človek ,  če  še  v  peklu  ni  prostora  zame .  Resnično  sem  bil  vznemirjen .  Miniti  je  moralo  veliko  tednov ,  da  sem  o  dogodku  lahko  razumno  razmišljal  in  ugotovil ,  da  je  bil  razlog  njune  zavrnitve  dejstvo ,  da  sem  bil  živ . «

Ann  je  dobila  številne  poškodbe .  Zlomila  si  je  levo  roko ,  prebodla  pljuča ;  zdrobljeno  je  imela  medenico ,  ki  je  bila  na  sedmih  mestih  tudi  nalomljena ;  polomljena  je  imela  vsa  rebra  in  ključnico .  Precej  notranjih  organov  je  bilo  natrganih ,  notranje  krvavitve  pa  so  bile  tako  močne ,  da  ji  je  do  takrat ,  ko  so  jo  pripeljali  v  bolnišnico ,  trebuh  že  tako  otekel ,  da  so  zdravniki  pomislili ,  da  je  v  devetem  mesecu  nosečnosti .  Kri  je  izgubljala  hitreje ,  kot  so  ji  jo  lahko  dovajali  s  transfuzijo .  Njeno  stanje  je  bilo  tako  slabo ,  da  so  zvečer  družinskim  članom  povedali ,  da  se  najverjetneje  ne  bo  izvlekla .

Ray  je  čistil  okna  v  tretjem  nadstropju  hotela .  Stal  je  na  približno  pol  metra  široki  okenski  polici  petnajst  metrov  nad  tlemi ,  ko  je  nenadoma  izgubil  ravnotežje ,  se  prevrnil  in  omahnil  v  globino .  Zadel  je  ob  telegrafsko  žico ,  pristal  na  skrilasti  strehi  lope  in  nato  padel  na  asfaltirano  hotelsko  dvorišče .  Imel  je  srečo ,  da  sta  žica  in  streha  prestregli  padec ,  sicer  bi  bile  poškodbe ,  ki  jih  je  utrpel ,  skorajda  gotovo  smrtne .  Tako  pa  je  v  nesreči  pogoltnil  jezik ,  zaradi  česar  bi  se  lahko  zadušil ,  in  deset  dni  preživel  v  komi .  Neverjetno  je ,  da  si  ni  zlomil  niti  ene  same  kosti ,  raztrgalo  pa  mu  je  mišice  pod  eno  roko .

Kljub  vsemu  se  je  Ray  dobro  počutil .  » Imel  sem  nenavaden  občutek ,  da  sem  na  varnem ,  da  je  poskrbljeno  zame  –  ne  samo  tako ,  kot  so  zame  skrbele  sestre  in  moja  družina .  Zgodilo  se  je  nekaj  večjega .

Pozneje ,  ko  se  je  družina  odpravila  domov ,  jo  je  medicinska  sestra ,  ki  je  bila  pri  Joyce  po  operaciji ,  vprašala ,  kje  je  bila .  Joyce  je  vprašanje  presenetilo ,  potem  pa  ji  je  sestra  povedala ,  da  je  kar  naprej  naglas  spraševala :  » Ali  ni  lepo ? «  Kjerkoli  ste  bili ,  je  medicinska  sestra  rekla  Joyce ,  je  moralo  biti  lepo .

» Videla  sem  zdravnike  in  medicinske  sestre ,  ki  so  me  skušali  oživiti  z  električnimi  sunki  in  mi  celo  zabodli  injekcijo  v  srce  ( brazgotinica  je  še  vedno  vidna ) .  Sploh  me  ni  prizadelo ,  ko  sem  jih  gledala ,  čeprav  sem  vedela ,  da  gre  zame .  Čudovito  sem  se  počutila ,  brez  najmanjše  skrbi .  Zagledala  sem  medicinsko  sestro ,  ki  je  stekla  iz  sobe  in  zaklicala :  ‘ Umrla  je , ’  jaz  pa  sem  jim  skušala  dopovedati ,  da  sem  pod  stropom ,  da  se  dobro  počutim  in  da  se  nočem  vrniti .  Resnično  se  nisem  želela  vrniti ,  toda  nenadoma  je  bilo  vsega  prijetnega  konec ,  jaz  pa  sem  se  spet  znašla  v  svojem  telesu .

Steve  zdaj  v  prostem  času  pomaga  neozdravljivo  bolnim  pacientom  pri  pripravi  na  smrt :  » Govorim  jim ,  da  se  nimajo  česa  bati ,  da  je  kraj ,  kamor  so  namenjeni ,  čudovit . «

Douglasova  bolezen  ni  popustila :  štiri  mesece  ni  mogel  v  službo  zaradi  bronhitisa ,  astme  in  angine .  Domneval  je ,  da  je  postava ,  ki  ga  je  obiskala ,  govorila  o  tem .  Potem  je  leta  1992  v  dimljah  otipal  zatrdlino ,  ki  se  ni  zmanjšala  niti  po  desetdnevnem  zdravljenju  z  antibiotiki .  Ko  so  mu  jo  odstranili ,  so  ugotovili ,  da  je  maligna ,  in  postavili  novo  diagnozo :  Hodgkinov  limfom .  Prvi  poskus  zdravljenja  ni  bil  uspešen ,  druga  kemoterapija  pa  se  je  obnesla  in  Douglas  se  je  izmazal .  Prav  med  drugim  delom  terapije  je  odplaval  iz  telesa  in  videl  tri  bitja .

» Običajno  preverim  svetlobo ,  vse  postavim  v  ustrezne  drže ,  skratka ,  stvari  se  lotim  resno .  Očeta  in  mame  nikoli  nisem  mogel  pripraviti  k  poziranju ,  zato  sem  zgrabil  priložnost  in  enkrat  samkrat  pritisnil  na  sprožilec .  Ko  sem  fotografijo  razvil ,  je  bila  tako  ostra ,  da  je  vidna  vsaka  nitka  na  očetovem  puloverju .  Slika  uokvirjena  visi  v  spalnici ,  popolna  je .  Kot  da  bi  mi  bilo  namenjeno  imeti  vsaj  eno . «

» Sue  imam  zelo  rad  in  zdaj  čutim ,  da  imam  mamin  blagoslov , «  je  povedal  David ,  ki  dela  kot  voznik  dostavljalec .  Zakonca ,  ki  živita  v  Ipswichu ,  imata  pet  otrok  iz  prejšnjih  zakonov  in  več  vnukov .  » Zdaj  mi  je  jasno ,  zakaj  me  je  poslala  nazaj :  da  sem  lahko  našel  srečo  s  Sue .  Takrat  nisem  vedel ,  kaj  mi  je  hotela  povedati  z  besedami ,  da  me  čaka  še  veliko  opravkov ,  zdaj  pa  se  mi  zdi ,  da  je  bilo  to  prav  zaradi  Sue .  Čutim ,  kako  mi  mama  pravi :  ‘ Ja ,  prava  je  zate . ’

Zobozdravnik  jo  je  uspaval  z  anestetikom .  Nenadoma  se  je  znašla  v  predoru .  Bilo  je  temno ,  vendar  dovolj  svetlo ,  da  je  videla  stene  predora ,  ko  je  plavala  skozenj .  Bila  je  srečna  in  sproščena  in  na  koncu  predora  je  na  svoji  desni  zagledala  luč .  Nelli  se  je  zdela  podobna  velikim ,  osvetljenim  odprtim  vratom ,  ki  so  sevala  toploto  in  privlačnost .

Z  njim  sem  bila  kvečjemu  nekaj  minut  in  ogovoril  me  je  po  imenu .  Povedal  mi  je  veliko  stvari .  Rekel  je :  ‘ Gloria ,  lahko  ti  dovolim ,  da  zdajle ,  ta  trenutek ,  končaš  svoje  življenje  –  ali  pa  ti  dam  še  eno  možnost .  Kako  se  boš  odločila ? ’  Spominjam  se ,  da  sem  pomislila :  ‘ Zakaj  mi  Bog  ponuja  izbiro ?  Bog  je ,  vsemogočen  je ,  zakaj  neki  prepušča  odločitev  meni ? ’  Rekla  sem  mu ,  da  bom  sprejela ,  karkoli  mi  je  namenil .  Takoj  zatem  sem  se  vrnila  v  tisti  nezdravi  kraj ,  kjer  sem  že  tako  dolgo  živela .  Zaradi  doživetja  sem  bila  spet  polna  volje ,  čeprav  sem  bila  telesno  še  vedno  na  psu . «

» Mami  je  rekel ,  da  se  je  zgodil  čudež ,  in  ji  povedal ,  da  je  kombinacija  obojestranske  pljučnice  in  plevritisa  običajno  usodna . «

Chris  je  bil  v  šoli  pravi  navihanec .  Vedno  znova  se  je  zapletal  v  zdrahe .  Nikoli  ni  storil  kaj  resnično  slabega ,  bil  pa  je  eden  od  šolarjev ,  nad  katerimi  učitelji  obupujejo :  nenehno  je  klepetal ,  nikdar  ni  sledil  razlagi ,  rad  se  je  postavljal  in  sošolce  spravljal  v  težave .  Kljub  temu  je  bil  prijeten  fantič ;  čeprav  je  pogosto  zabredel  v  težave ,  so  ga  imeli  radi  tako  sošolci  kot  tudi  šolsko  osebje .  Proti  koncu  šolanja  na  gowertonski  osnovni  šoli  v  Swanseaju  pa  se  je  Chris  znašel  v  položaju ,  ki  mu  ni  bil  kos  in  bi  utegnil  imeti  zelo  resne  posledice .  Chris  je  leta  1987  izkusil  obsmrtno  doživetje ,  ki  se  mu  je  zasidralo  v  spomin .

» Moja  mama  se  tega  dne  živo  spominja ,  kajti  zdravnik  ji  je  povedal ,  da  bi  skoraj  umrl .  Nenavadno  je ,  da  se  še  vedno  jasno  spominjam  sobe  v  tisti  hiši ,  vem ,  kako  je  bilo  razporejeno  pohištvo ,  ne  morem  pa  se  spomniti  hiš  in  sob ,  v  katerih  sem  živel  pozneje .

–  Trinajsto  poglavje  –

Ves  čas  me  je  grozno  zeblo ,  celo  v  vročem  vremenu .  Vedno  sem  imela  na  sebi  vsaj  dva  puloverja ,  pa  še  jakno ;  električno  pečko  sem  imela  prižgano  vse  poletje . «

Čez  štiri  mesece  ni  mogla  več  delati  kot  manekenka .  » Šla  sem  na  snemanje  k  nekemu  fotografu ,  s  katerim  sem  že  delala ,  in  ni  mogel  verjeti  svojim  očem .  Rekel  mi  je ,  da  ne  more  delati  z  menoj ,  če  se  ne  zredim .  Meni  pa  se  je  še  vedno  zdelo ,  da  sem  predebela . «

Mešanica  občutkov  je  bila  prav  nenavadna .  Bilo  me  je  strah ,  hkrati  pa  sem  bila  povsem  mirna  in  spokojna .  Vedela  sem ,  da  nisem  mrtva .  Vedela  sem ,  čeprav  ne  znam  povedati ,  kako  sem  izvedela ,  da  se  moram  vrniti  v  telo  spodaj  –  ali  pa  v  katerokoli  drugo ,  to  se  mi  sploh  ni  zdelo  tako  pomembno .  Telo  spodaj  je  bilo  pač  pri  roki ,  vendar  je  bilo  samo  telo ,  popolnoma  ločeno  od  mene .  Vedela  sem ,  da  moram  smukniti  vanj  skozi  odprta  usta  in  da  moram  opraviti  hitro ,  kot  se  le  da .  Ozrla  sem  se  po  sobi  in  vse  se  mi  je  zdelo  tako  domače .  Videla  sem  toaletno  mizico  in  druge  kose  pohištva .  Potem  sem  se  osredotočila  na  vrnitev .  Prav  nič  me  ni  privlačila  misel ,  da  bi  tam  zgoraj  raziskovala  ali  kam  odpotovala .

Vse  skupaj  je  bilo  osupljivo .  Ni  se  mi  sanjalo :  res  se  je  zgodilo .  Odtlej  je  minilo  že  trinajst  let ,  vsega  pa  se  še  vedno  kristalno  jasno  zavedam . «

Dr.  Susan  Blackmore  v  knjigi  z  naslovom  Umiranje  za  življenje  ( Dying  to  Live )  našteje  štiri  glavne  razloge  kot  dokaz ,  da  so  obsmrtna  doživetja  ključ  do  življenja  po  smrti  –  in  nato  vse  razloge  zavrne .  Prvi  je ,  da  so  obsmrtna  doživetja  dosledno  enaka .  Upravičeno  meni ,  da  to  ni  nič  večji  dokaz  za  to ,  da  napovedujejo  življenje  po  smrti ,  kot  za  to ,  da  se  možgani  vseh  ljudi  med  umiranjem  obnašajo  podobno .  Res  pa  je  tudi ,  da  dokaz  zato  ni  nič  manj  tehten .

Emanuel  Swedenborg :  Nebesa  in  pekel
