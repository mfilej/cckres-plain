 
Hvala  tudi  vsem  tistim ,  ki  so  mi  pomagali ,  da  sem  bil  sposoben  probleme  naše  vojske  in  s  tem  sebe  izpostaviti  ulici .  Zelo  težka  odločitev  je  bila  to ,  vendar  ko  sem  to  zmogel ,  sem  postal  svoboden  človek .  Za  nekatere  klovn ,  za  druge  lopov ,  za  tretje  spet  avtodestruktivec ,  za  četrte  pa  morda  pojoči  major  in  pokončen  mož .  Karkoli  so  ljudje  že  mislili ,  to  je  predvsem  problem  vsakega  posameznika .  Sam  sem  na  ta  način  postal  svoboden ,  ušel  sem  iz  kletke  norm ,  katero  so  si  nekateri  izmislili ,  da  bi  lažje  obvladovali  množice .  Veliko  lažje  je  voditi  trop  kot  vsako  ovco  posebej . 

Moja  vojaška  pot  se  je  pričela  z  odhodom  na  služenje  vojaškega  roka  v  znani  kraj  v  Hercegovini  -  Bileća .  To  je  bilo  4.  aprila  1982 .  Kot  najbrž  veste  je  bila  tam  znana  zloglasna  šola  za  rezervne  častnike  pehote  JLA .  Občutki  odhajanja  na  tako  dolgo  pot  in  tako  daleč  od  doma  so  bili  grozljivi .  Moram  povdariti ,  da  je  bila  to  prva  ločitev  od  doma  za  tako  dolgo  in  tako  daleč .  No  ja ,  jokal  ravno  nisem ,  toda  v  grlu  sem  imel  velik  cmok ,  ko  sem  se  poslavljal  od  rodnega  kraja  in  domačih .  Na  železniški  postaji  v  Ljubljani  sem  srečal  še  enega  sotrpina  Aleksandra  Učakarja ,  ki  je  imel  isto  pot  in  isti  namen  -  služenje  domovini .  Takrat  sem  začel  dojemati  kako  velika  je  ta  domovina .  Še  predno  sem  odšel  sem  o  tem  kraju  in  tej  šoli  slišal  mnogo  predvsem  slabih  reči .  Sam  pri  sebi  sem  si  dejal  in  se  tolažil ,  saj  je  vendar  narejeno  za  ljudi  in  če  so  ostali  to  preživeli  ( nekateri  žal  tudi  niso )  bom  tudi  jaz ,  saj  vendar  nisem  iz  testa .  Pot  nas  je  peljala  daleč  in  ni  bilo  ne  konca  ne  kraja  te  za  mene  zoprne  vožnje  z  vlakom .  Pa  še  spalnika  nisem  vzel .  Naslednji  dan  okoli  11  ure  smo  prispeli  v  Mostar .  Potem  smo  presedlali  na  avtobus  in  se  preko  hribov  in  dolin  odpeljali  v  mesto  Bileća .  Grozno  kakšno  mesto .  Vse  umazano  in  neurejeno ,  teren  pa  kot  nalašč  za  ubijanje  ljudi  in  njihove  volje  do  življenja .  Z  niskim  grmičevjem  poraščeni  hribi  in  hercegovski  kamen .  (  Gore  kamen ,  dole  nebo ,  oj  Bilećo  bog  te  jebo )  Tisti ,  ki  v  teh  krajih  zraste  in  preživi ,  mora  biti  trden ,  kot  je  ta  hercegovski  kras .  Na  avtobusni  postaji  nas  je  pričakala  vojaška  policija ,  da  nas  je  usmerila  v  pravo  smer ,  da  se  nebi  potikali  po  tistem ,  čemur  so  oni  rekli  mesto .  Pa  še  v  približno  v  treh  gostiln  od  9 -  ih  se  ni  smelo ,  saj  so  bili  v  njih  vedno  neki  incidenti .  Tudi  nekaj  stanovanjskih  blokov  je  bilo  v  tem  mestu .  V  njih  so  živele  predvsem  družine  oficirjev .  Po  tem ,  ko  sem  to  izvedel  pa  mi  ni  bilo  jasno ,  kako  je  mogoče ,  da  je  pred  bloki  toliko  smeti  in  ravno ,  ko  smo  šli  mimo  je  neka  drugarica  vrgla  celo  vrečo  smeti  kar  iz  nadsropja  skozi  okno .  A  ja ,  drugačna  mentaliteta  pač .  Te  sem  se  moral  kasneje  še  precej  navaditi .  Prihod  v  vojašnico  pa  se  je  začel  s  pregledom  stvari ,  ki  smo  jih  imeli  s  seboj .  Lahko  si  pojedel  kar  si  imel  ali  pa  pustil  na  prijavnici  -  vnosa  hrane  in  pijače  ni .  Odpeljali  so  nas  v  stavbo ,  kjer  smo  se  začasno  nastanili .  Občutki  so  bili  grozljivi .  Še  danes  se  spomnim  tistega  vonja ,  ki  je  bil  prepojen  v  tistih  prostorih .  Vse  je  bilo  hladno ,  več  ali  manj  pusto  in  vlažno .  Tisti ,  ki  so  bili  tam  že  stari  mački ,  zadolženi  za  naš  sprejem  so  bili  neprijazni ,  uradni ,  neisprosni  in  turobni .  Prvi  dan  pred  mano ,  do  konca  služenja  tega  vojaškega  roka  pa  je  bilo  še  450  dni .  Za  mladega  fanta  še  ne  starega  19  let  je  bil  to  šok ,  ki  se  mi  je  vsidral  za  vse  življenje .  Ali  bom  še  kdaj  odšel  od  tu  sem  se  spraševal .  Takoj  sem  si  postavil  eden  in  edini  cilj .  Zdrav  in  cel  oditi  iz  tega  zanikrnega  kraja . 

Po  tem  sporočilu  ni  bilo  junaka ,  ki  nebi  kot  iztreljen  stopil  pokonci .  Sam  sem  bil  že  pred  tem  pokonci  pa  mi  je  šlo  do  kosti ,  ko  sem  ga  zaslišal .  Včasih  sem  že  na  posteljo  zavohal  kaj  bo  za  zajtrk .  Tisti  značilni  vonj  iz  kuhinje ,  ki  ni  bila  tako  daleč  od  našega  objekta  je  bila  neka  juha  z  mesom  iz  konzerve .  Bila  je  zanič  in  zelo  oranžne  barve .  Na  začetku  se  mi  je  vsa  hrana  upirala  saj  ni  bila  niti  najmanj  podobna  hrani ,  ki  jo  je  vsakdan  pripravljala  moja  mati .  Vsakič ,  ko  sem  dvignil  žlico  sem  pomislil  na  domače .  Toda  človek  se  vsega  navadi  in  tudi  sam  sem  se  prilagodil  na  tiste  razmere .  Vsak  dan  sem  bil  bolj  prilagojen .  Usposabljanje  je  bilo  naporno  in  neizprosno .  Za  celih  7  mesecev  je  bil  natančno  izdelan  urnik  celotnega  delovnega  dne  in  vikendov .  In  moram  povedati ,  da  niti  ena  ura  v  sedmih  mesecih  ni  izpadla  iz  programa  in ,  da  so  bile  vse  izvedene  do  skoraj  minute  natančno .  Spoštovanje  ure  je  bila  odlika ,  ki  se  mi  je  še  kako  vcepila  v  podzavest .  Red ,  disciplina ,  čistoča ,  osebna  urejenost ,  jasnost  pri  izražanju  so  bile  stvari ,  ki  si  jih  moral  prevzeti .  Stalno  dobivanje  novih  tematik  pri  predavanjih ,  sprotno  preverjanje  znanj ,  zahtevnih  in  vzorno  usposobljenih  oficirjev  so  te  pripravljale  do  tega ,  da  nisi  niti  pomislil ,  da  bi  pričakal  novi  dan  nepripravljen .  Ni  bilo  dneva  ko  bi  se  ulegel  pred  02  uro  zjutraj .  Presing  se  temu  reče ,  toda  vse  smo  zdržali ,  za  domovino ,  za  Tita  za  najboljšo  generacijo  in  še  je  bilo  floskul ,  ki  so  jih  uporabljali ,  da  bi  nas  še  bolj  motivirali . 
