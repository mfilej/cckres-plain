 
Za  obravnavani  čas  je  še  vedno  značilen  fevdalni  družbeni  sistem ,  ki  pa  ni  bil  enak  ne  med  posameznimi  deželami  ne  znotraj  njih .  Medtem  ko  na  Goriškem  skoraj  ni  bilo  tlake ,  marsikje  na  Štajerskem  so  se  od  nje  že  odkupili  ali  pa  so  jo  poravnali  v  denarju ,  pa  je  bila  z  njo  precej  obremenjena  Kranjska ,  znotraj  nje  pa  jo  je  kar  tri  četrtine  odpadlo  na  Dolenjsko .

Svojevrsten  kazalec  gospodarskih  zmožnosti  je  bilo  slovensko  fužinarstvo ,  to  je  pridobivanje  in  predelovanje  kovin ,  zlasti  železa ,  ki  je  bilo  razvito  na  južnem  Koroškem ,  Pohorju  in  zlasti  na  Gorenjskem  ( tu  so  pridobili  kar  tri  četrtine  železa  na  Slovenskem ) ,  dalje  ob  zgornji  Krki  in  okoli  Litije .  Ti  obrati  so  občasno  zaposlovali  veliko  ljudi .  Tako  je  imel  Zoisov  v  Bohinjski  Bistrici  1847  15  plavžarjev ,  30  žebljarjev ,  150  rudarjev ,  230  oglarjev ,  160  kmetov  furmanov ,  pozimi  pa  je  iz  gozdov  oglje  vozilo  400  ljudi .  Obrati ,  ki  so  sloneli  na  domačem  gozdnem  železu - rude  bobovca  je  bilo  vedno  manj - so  potrebovali  veliko  sredstev  zaposodobitev ,  saj  je  bilo  treba  graditi  plavže  in  druge  sodobnejše  naprave ,  za  katere  pa  je  primanjkovalo  denarja ,  zato  so  se  zadolževali .  Prehod  v  železarstvo  z  večjimi  obrati  in  stroji  ter  zahtevnejšo  tehnologijo  je  bil  težek .  V  tridesetih  letih  se  je  sicer  pokazal  določen  napredek ,  ki  pa  je  že  naznanjal  zaton .  Tako  je  resnično  cvetela  le  železarna  knezov  Auerspergov  na  Dvoru  pri  Žužemberku ,  ki  se  je  spremenila  v  železolivarno  in  zlasti  pod  vodstvom  Ignaca  Pantza  dosegla  velik  napredek ,  saj  je  lahko  izpolnjevala  tudi  najzahtevnejša  naročila  za  strojno  opremo .  Pomanjkanje  rude ,  veliki  prevozni  stroški ,  slabe  prometne  zveze  in  pomanjkanje  kapitala  ter  huda  tuja  konkurenca ,  ki  je  ponujala  predvsem  preko  tržaškega  pristanišča  znatno  cenejše  pol  ali  končne  izdelke ,  so  zapirale  obrat  za  obratom .

Delo  v  industrijskih  obratih ,  nekateri  so  bili  le  veliki  obrtni ,  je  trajalo  300  dni  na  leto  po  12  ur  z  odmorom  za  kosilo  in  malico .  V  tekstilnih  obratih  so  našle  delo  tudi  ženske  in  celo  otroci ,  mlajši  od  14  let .  V  ljubljanski  predilnici  je  bilo  1840  poleg  150  delavcev  tudi  78  otrok ,  od  tega  54  deklic .  Otroci  so  imeli  do  tri  ure  krajši  delavnik .  Ponekod  so  se  pojavljali  začetki  splošnega  zdravstvenega  varstva  v  obliki  množičnih  cepljenj  proti  črnim  kozam  in  poukom  za  izboljšanje  higienskih  razmer .

Evropska  narodna  gibanja  se  niso  izognila  Slovanov .  Posebno  so  pritegnila  posamezne  pripadnike  tistih  slovanskih  narodov ,  ki  niso  imeli  lastne  države  in  so  bili ,  pogosto  deležni  omalovaževanja .  Številčnost  Slovanov  je  bila  v  precejšnjem  nasprotju  z  njihovo  razdrobljenostjo ,  saj  so  živeli  pod  različnimi  vladarji  velik  del  celo  pod  Turki .

Politično  in  socialno  vrenje  so  pred  1848  zaostrovale  tudi  mnoge  gospodarske  krize .  Te  so  že  od  začetka  štiridesetih  let  izvale  zaporedno  slabe  letine ,  ki  so  podražile  žito  in  krompirjeva  gniloba ,  ki  je  njegov  pridelek  po  1844  marsikje  zmanjšala  za  več  kot  polovico ,  na  drugi  strani  pa  težave  na  industrijskem  in  zlasti  bančnem  področju .  Draga  hrana  je  namreč  zmanjšala  povpraševanje  po  industrijskih  izdelkih ,  naglo  se  je  dražil  tudi  kredit .

Medtem ,  ko  je  pri  Italijanih  v  revoluciji  prevladovalo  poleg  političnih  vprašanj  narodno  vprašanje ,  je  bilo  pri  Francozih ,  dogajanju  je  dajal  poglavitni  ton  Pariz ,  v  središču  delavsko  vprašanje .  Po  odstopu  kralja  Louisa  Philipa  in  razglasitvi  republike  je  začasna  vlada  pod  pritiskom  delavstva  in  radikalnih  krogov ,  med  katerimi  je  bil  najbolj  znan  njen  član  socialist  Louis  Blanc ,  razglasila  pravico  do  dela ,  odpravljena  je  bila  tudi  smrtna  kazen  za  politične  prestopke .  Uvedena  je  bila  svoboda  združevanja  in  tiska .  Delovni  dan  je  trajal  največ  10  ur  v  Parizu  in  11  ur  zunaj  njega .  Za  izvolitev  nove  ustavodajne  skupščine  je  bil  za  moške  od  21.  leta  dalje  odpravljen  davčni  cenzus ,  uvedena  je  bila  splošna  volilna  pravica .  Posebna  vladna  komisija  za  raziskovanje  delavskega  vprašanja  je  predlagala  ustanovitev  posebnih  ljudskih  delavnic ,  ki  naj  bi  odpravile  nezaposlenost .  Hitro  pa  se  je  pokazalo ,  da  je  teh  bistveno  več ,  kot  so  domnevali .

Prvi  dve  slovenski  hranilnici  in  posojilnici  sta  bili  ustanovljeni  v  Ljutomeru  in  Št.  Jakobu  v  Rožu  na  Koroškem  1872 .  Njihovo  število  je  naglo  naraščalo  po  letu  1873 ,  ko  je  bil  sprejet  zadružni  zakon .  Do  leta  1892  je  bilo  na  slovenskem  ozemlju  že  61  denarnih  zadrug ,  1910  pa  že  543 .  Za  ilustracijo  naj  dodamo  da  je  bilo  ostalih :  konzumnih  56 ,  kmetijskih  ( mlekarske ,  živinorejske ,  vinarske ,  prodajno - nabavne ,  delovne )  274 ,  obrtniških  29 .  Njihov  razcvet  je  pokazal ,  da  so  ne  le  zelo  uspešno  omilile  pritisk  kapitalističnega  gospodarstva  na  podeželju ,  ampak  temu  tudi  omogočile  vsaj  minimalen  razvoj .  Slovensko  zadružništvo  je  bilo  tako  uspešno ,  da  je  z  organizacijo  lahko  pomagalo  tudi  Hrvatom  v  Istri  in  Dalmaciji  in  Furlanom  v  Furlaniji .

Po  letu  1860  je  zaradi  pomanjkanja  rude  in  kapitala  za  modernizacijo  začelo  rakovo  pot  gorenjsko  železarstvo .  Zoisove  in  Ruardove  obrate  je  kupila  Kranjska  industrijska  družba ,  ki  jo  je  kot  delniško  družbo  ustanovila  skupina  kranjskih  veletrgovcev  1869 .  Leta  Sprva  je  v  njej  prevladoval  domač  kapital .  Kmalu  pa  se  je  pokazalo ,  da  je  tega  za  modernizacijo  premalo .  Z  prodajo  starih  in  z  dokapitalizacijo  z  razpisom  novih  delnic  je  postajal  vse  pomembnejši  nedomač  kapital .

Posebno  obliko  izseljevanja  so  imeli  beneški  Slovenci ,  ki  so  sprva  našli  začasno  delo  v  Avstriji  in  po  Evropskih  deželah  kot  zidarji  in  delavci  pri  gradnji  železnic .  Kar  nekaj ,  predvsem  družine ,  ki  so  iskale  zemljo ,  se  jih  je  izselilo  tudi  v  Rusijo ,  sicer  pa  v  letih  1887  -  1915  kar  okoli  10.000  v  Argentino  in  Brazilijo .

Beneški  Slovenci  živijo  v  najzahodnejšem  delu  slovenskega  narodnega  ozemlja .  Od  matičnega  naroda  jih  loči  nekdanja  avstrijska - italijanska  meja ,  ki  je  bila  določena  1866 .  Živijo  v  nadižki ,  terski  in  karnhatski  dolini .  K  njim  prištevamo  tudi  prebivalce  Rezije - Rezijane .  Od  1420  do  1797  so  živeli  pod  Beneško  republiko ,  ki  jim  je  zaradi  obrambne  lege  in  z  njo  zvezanih  nalog  varovanja  meje  pustila  precej  notranje  avtonomije  v  sodstvu  in  upravi .  Po  končanih  napoleonskih  vojnah  so  leta  1814  prišli  pod  Avstrijo ,  ki  jim  samoupravnih  pravic  ni  vrnila  in  je  zato  nikoli  niso  sprejeli .  Ostala  jim  je  tuja  država  in  so  se  še  vedno  čutili  bolj  navezane  na  nekdanje  sodržavljane .  Leta  1848  so  jih  Slovenci  skušali  vključiti  v  narodno  gibanje ,  vendar  razen  redkih  izjem  ni  bilo  pravega  uspeha .  V  petdesetih  letih  so  nastali  prvi  katekizmi  za  Beneške  Slovence .  Po  vojni  1866  med  Avstrijo  in  Italijo  je  Beneška  Slovenija  pripadla  slednji .  Priključitev  k  Italiji  je  prebivalstvo  manifestativno  potrdilo  še  v  plebiscitu .  Italiji  je  bila  izkazana  skoraj  popolna  podpora ,  za  Avstrijo  je  bilo  le  nekaj  posameznikov .  Tudi  Italija  jim  ni  vrnila  avtonomnih  pravic ,  še  več ,  začelo  se  je  naglo  poitalijančevanje .  Celo  v  cerkvah  so  prepovedovali  slovensko  pridiganje .  Prepričevali  so  jih ,  da  sploh  niso  Slovenci  ampak  Italijani  s  posebnim  narečjem  ali  celo  Rusi  in  podobno .  Za  narodno  osveščanje  Beneških  Slovencev  so  si  največ  prizadevali  Ivan  Obalo ,  Anton  in  Karel  Podrecca ,  Peter  Podreka  in  seveda  najpomembnejši  narodni  buditelj  duhovnik  in  pesnik  Ivan  Trinko  -  Zamejski  ( 1863 - 1954 ) .  Jezikovne  in  življenjske  posebnosti  beneških  Slovencev ,  zlasti  Rezijanov  so  vzbujale  tudi  širše  mednarodno  zanimanja .  Tako  jih  je  v  začetku  1841 .  Leta  obiskal  ruski  jezikoslovec  in  etnograf  Izmail  Ivanovič  Sreznevskij ,  ki  je  njihove  razmere  temeljito  raziskal  in  vedenje  o  njih  razširil  v  znanstvenih  krogih .  Ta  je  kasneje  tja  poslal  svojega  učenca  poljskega  jezikoslovca  v  ruski  službi  Baudouina  de  Courtenaya ,  katerega  dela  še  vedno  veljajo  za  temeljna  o  Beneških  Slovencih  in  Rezijanih  še  posebej .

Avstrijska  okupacija  Bosne  1878  je  s  porastom  števila  južnih  Slovanov  v  monarhiji  tem  dvignila  samozavest  in  jim  dala  nova  upanja .  Liberalni  nemški  krogi  takšne  cesarjeve  politike  niso  podpirali .  Cesar  je  vojsko  in  zunanje  zadeve  osebno  nadziral .  Nasploh  je  bila  vlada  ves  čas  bolj  odgovorna  cesarju  kot  parlamentu ,  zato  so  ministri  radi  označevali  za  cesarske .  Ministri ,  ki  se  niso  strinjali  s  cesarjevo  bosansko  politiko ,  so  bili  odslovljeni  in  vladar  je  1879  zaupal  sestavo  nove  vlade  grofu  Edvardu  Taaffeju . .  Politična  podlaga  njegove  vlade  je  bila  koalicija  narodnih  nenemških  strank  z  nemškimi  klerikalci  in  konservativci .  Ta  vlada  je  obstajala  vse  do  1893  in  ni  imela  le  najdaljšega  mandata ,  ampak  so  se  v  njenem  obdobju  izvršile  spremembe ,  ki  so  bile  za  Slovence  nadvse  pomembne :  Slovenci  so  politično  dozoreli .  Največje  koristi  so  imeli  na  Kranjskem ,  kjer  je  bil  v  letih  1880 - 1892  deželni  predsednik ,  to  je  zastopnik  interesov  osrednje  vlade ,  Slovenec  Andrej  Winkler .  To  je  zelo  koristilo  širjenju  slovenskega  uradovanja  in  nastavljanju  domačega  uradništva .  Deželni  glavarji ,  voditelji  deželne  samouprave ,  ki  so  načelovali  deželnemu  zboru  so  bili  na  Kranjskem  poslej  Slovenci .  Nasploh  je  ta  dežela  odtlej  nesporno  veljala  za  slovensko ,  saj  so  se  tudi  mesta  povsem  slovenizirala .  Izboljšal  se  je  tudi  položaj  Slovencev  na  Štajerskem .  Po  letu  1884  so  bili  namestniki  deželnega  glavarja  Slovenci .  Tudi  na  Goriškem  je  bil  politični  razvoj  naklonjen  Slovencem ,  ker  se  je  morala  država  ozirati  na  njih  zaradi  italijanskega  političnega  gibanja .  Tam  so  že  pred  tem  dobili  namestnika  deželnega  glavarja .  Tudi  v  Trstu  so  postajali  Slovenci  vse  pomembnejši  za  državo  zaradi  naglo  rastočega  italijanskega  iredentizma .  Na  splošno  si  je  slovenski  jezik  pridobil  v  tem  času  več  pravic  tudi  v  drugih  deželah ,  vendar  ne  bistvenih .  Tako  je  bilo  na  primer  treba  uradovati  po  slovensko  s  tistimi  državljani ,  ki  so  to  hoteli ,  ne  pa  zgolj  s  tistimi ,  ki  drugega  jezika  niso  znali .  Žal  pa  oblast  ni  skrbela  za  dosledno  izvajanje  nenemcem  naklonjenih  odredb .  Zlasti  se  je  to  poznalo  na  Koroškem ,  kjer  bi  morali  biti  dosledno  izvedeni  državni  predpisi ,  ki  bi  koristili  Slovencem ,  vendar  se  to  ni  zgodilo .  Ustavljen  je  bil  le  državni  pritisk  z  vrha ,  lokalna  samovolja  birokratov  pa  ni  bila  omejena .  Nekatere  nižje  gimnazije ,  slovenski  dijaki  so  imeli  materinščino  za  obvezen  učni  predmet  že  od  srede  stoletja ,  so  dobile  razrede  s  slovenskim  učnim  jezikom . .  Žal  to  marsikje  ni  bilo  avtomatično ,  ampak  odvisno  od  želje  staršev ,  ki  pa  so  pod  pritiski  Slovencem  naklonjenih  lokalnih  dejavnikov  hitro  popustili .  Mnogi  so  živeli  tudi  v  prepričanju ,  da  zadošča  domače  znanje  materinščine ,  za  širša  in  višja  družbena  okolja  pa  sta  pomembni  italijanščina  ali  nemščina .

Na  Štajerskem  je  bil  zaradi  nemškega  pritiska  razcep  kasnejši .  1906  je  bila  ustanovljena  liberalna  Narodna  stranka  za  Štajersko ,  1907  pa  klerikalna  Slovenska  kmečka  zveza  za  Štajersko .  1890  je  bilo  v  Celovcu  ustanovljeno  Katoliško  politično  in  gospodarsko  društvo  za  Slovence  na  Koroškem .  Bilo  je  slogaško ,  vendar  so  prevladovali  konzervativci .  Trst  je  obvladovalo  politično  društvo  Edinost ,  slogaško ,  vendar  liberalne  usmeritve .  V  Pazinu  je  bilo  leta  1902  ustanovljeno  politično  društvo  za  Slovence  in  Hrvate  v  Istri .

Slovenska  družba  je  bila  pred  prvo  svetovno  vojno  že  dokaj  razvita .  V  njej  so  vse  pomembnejšo  vlogo  začele  zavzemati  tudi  ženske .  Poleg  lepote  in  bogastva  so  se  vse  bolj  uveljavljale  z  izobrazbo .  Ta  ni  bila  več  zgolj  priučena  doma ,  ampak  je  bila  tudi  formalna .  Učiteljicam  so  se  začele  pridruževati  tudi  v  drugih  poklicih .  Posebno  je  slovela ,  tudi  zaradi  svoje  nekonvencionalnosti ,  pisateljica  Zofka  Kvedrova ,  ljudem  so  zelo  ugajale  slike  Ivane  Kobilice . 

Preprostejše  ljudstvo  je  vzgajala  predvsem  Mohorjeva  družba  s  sedežem  v  Celovcu ,  ki  je  imela  v  začetku  20.  stoletja  okoli  80.000  članov  in  je  spremenila  Slovence  v  enega  najbolj  berljivih  narodov  v  Evropi .  Za  zahtevnejše  bralce  je  izhajala  od  1881  liberalno  nastrojena  literarna  revija  Ljubljanski  zvon .  Njena  desna  konkurenta  sta  bila  čas ,  zlasti  pa  Dom  in  svet ,  ki  je  začel  izhajati  1888 .  Leta  1902  so  začeli  izhajati  socialistični  Naši  zapiski .
