 
8.6 .  Osrednja  vprašanja  novejših  zgodovinskih  raziskav  z  glavno  literaturo

2.2 .  Ustanovitev  Delsko - atiške  pomorske  zveze  in  doba  atenskega  državnika  Kimona

8.  Obdobje  Aleksandra  Velikega  ( 336 - 323 )

AV  Arheološki  vestnik ,  Ljubljana .

s. a.  sine  anno  ( knjiga  brez  letnice  izida )

ZČ  Zgodovinski  časopis ,  Ljubljana .

Raziskovanje  vloge  ženske  v  grški  zgodovini  je  v  znatni  meri  povezano  z  uveljavitvijo  ženskih  gibanj  v  moderni  družbi .  Raziskave  -  njihovi  začetki  padejo  v  19.  stol. ,  zelo  opažene  pa  so  postale  v  zadnjih  desetletjih  -  so  se  osredotočile  na  vlogo  ženske  v  grškem  mitu ,  religiji ,  kulturi ,  pravu  in  politiki ,  dalje  na  raziskave  privatnega  življenja ,  zakona ,  družine ,  ljubezenskega  življenja  itd.  Tovrstne  raziskave  so  dosti  obogatile  poznavanje  socialne  in  kulturne  zgodovine  stare  Grčije .  Na  njihovi  podlagi  je  bil  presežen  stereotip  o  družbeni  marginalnosti  grške  ženske .  Položaj  ženske  v  grški  družbi  se  je  razlikoval  od  dežele  do  dežele  in  se  je  v  več  kot  poltisočletnem  razvoju  spreminjal .  Na  nastanek  danes  preseženega  stereotipa  je  vplivala  uporaba  zgolj  ( ali  predvsem )  virov  za  Atene .  Nekaj  novejših  del :  C.  Mossé ,  La  femme  dans  la  Grèce  antique ,  Paris  1983 ;  W.  Schuller ,  Frauen  in  der  griechischen  Geschichte ,  Konstanz  1985 ;  G.  Clark ,  Women  in  the  Ancient  World ,  Oxford  1989 ;  R.  Just ,  Women  in  Athenian  Law  and  Life ,  London  -  New  York  1989 ;  C.  Reinsberg ,  Ehe ,  Hetärentum  und  Knabenliebe  im  antiken  Griechenland ,  München  1989 ;  R.  Sealey ,  Women  and  Law  in  Classical  Greece ,  Chapel  Hill  -  London  1990 ;  K.  Siems ,  Sexualität  und  Erotik  in  der  Antike ,  Darmstadt  1994 ;  gl.  literaturo  v  W.  Schuller ,  GG ,  172  sl.

7.  Klio .  Beiträge  zur  Alten  Geschichte ,  Berlin .

Grška  numizmatika ,  ki  se  je  razvila  v  drugi  polovici  19.  stoletja ,  je  precej  obogatila  raziskovanje  politične  in  gospodarske  zgodovine .  Doslej  še  ni  bil  sestavljen  korpus  novcev  za  celotno  grško  zgodovino ,  pač  pa  obstajajo  prostorsko  in  časovno  ožje  zbirke .  Idealu  korpusa  grških  novcev  se  najbolj  približujeta  zbirki  Catalogue  of  Greek  Coins  in  the  British  Museum  ( v  29  zvezkih ,  1873 - 1927 )  in  Sylloge  Nummorum  Graecorum  ( od  1931  dalje ) .  Od  novejših  pregledov  gl.  G. K.  Jenkins  -  H.  Küthmann ,  Münzen  der  Griechen ,  München  1972 ;  R.  Göbl ,  Antike  Numismatik  I - II ,  München  1978 ;  I.  Carradice  -  M.  Price ,  Coinage  in  the  Greek  World ,  London  1988 .  Temeljno  bibliografijo  navajata  I.  Weiler ,  GG ,  94 ;  112 ;  290  in  W.  Schuller ,  GG ,  160 ;  o  grških  novcih  v  balkanskem  zaledju  grškega  sveta  in  pri  Grkih  na  Jadranu  gl.  P.  Kos ,  Leksikon  antične  numizmatike ,  Ljubljana  1997 .

2.  PRIHOD  INDOEVROPEJCEV  V  GRČIJO

Če  dogodke  v  Grčiji  postavimo  v  širši  zgodovinski  okvir ,  dobimo  naslednjo  podobo  razvoja :  Prva  polovica  2.  tisočletja ,  ki  pomeni  v  Grčiji  začetek  nove  dobe ,  je  bila  za  ves  sredozemski  svet ,  zlasti  pa  za  bližnji  Vzhod ,  doba  velikih  sprememb .  Med  prvo  selitvijo  Indoevropejcev ,  katere  posledice  so  se  čutile  na  območju  Male  Azije ,  v  severni  Mezopotamiji  in  celo  do  Indije ,  so  prispeli  predniki  Hetitov  v  19.  stol.  v  notranjo  Anatolijo ,  morda  z  zahoda ,  čez  Bospor ,  ali  z  vzhoda ,  čez  Kavkaz .  Okrog  leta  1650  je  iz  prej  razcepljenih  kneževin  knez  Labarna  ustanovil  prvo  hetitsko  državo .  V  nekaj  generacijah  je  na  osnovi  zlitja  indoevropskih  priseljencev  s  staroselskim  prebivalstvom  nastalo  ljudstvo  Hetitov .

V  začetku  srednje  minojske  dobe  ( ok.  2000 )  se  je  razvila  na  osrednjem  delu  otoka  svojevrstna  dvorna  kultura .  Življenje  se  je  odvijalo  predvsem  v  mestnih  naselbinah .  Starejša ,  pretežno  kmečka  kultura ,  je  v  precejšnji  meri  propadla .  Središče  političnega  in  gospodarskega  življenja  so  postale  palače  z  oljnimi  mlini  in  vsakovrstnimi  delavnicami .  Življenjski  stil  te  kulture  označujejo  življenjska  radost ,  uživanje ,  usmerjenost  v  tostranstvo .  Zaradi  varne  lege  otoka  so  bili  ti  dvorci  brez  obzidja .  Omembe  Krete  najdemo  v  tem  času  pod  imeni  Keftiu ,  Kaphthor ,  Kaptara  na  napisih  iz  Egipta ,  Babilonije  in  Sirije .

Na  prehodu  iz  16.  v  15.  stol.  se  je  uveljavil  pokop  v  kupolaste  grobnice  z  dimenzijami ,  ki  so  bile  za  tisti  čas  izjemne  ( kupola  t.im .  Atrejeve  zakladnice  meri  v  premeru  14,5  m ,  kar  je  izreden  gradbeni  podvig ) .  Nova  oblika  grobov  izraža  težnjo  po  monumentanosti .  Slednjo  odražajo  tudi  levja  vrata  v  Mikenah  ( ok.  1350 ) ,  ki  spominjajo  na  podobne  gradnje  pri  Hetitih  ( v  prestolnici  Hattuši ) .  Z  dvojnim  obzidjem  okrog  območja  grobnic  je  bilo  grobišče  kot  prostor  za  mrtve  jasno  ločeno  od  ostalega  prostora .  Freske  iz  Miken  in  Tirinsa  prikazujejo  bojne  in  lovske  scene .

Izbrana  literatura  o  specialnih  vprašanjih :  J.  T.  Hooker ,  Mycenaean  Greece ,  London  1976 ;  O. T. P. K.  Dickinson ,  The  Origins  of  Mycenaean  Civilisation ,  Göteborg  1977 ;  S.  Deger - Jalkotzy ,  E - qe - ta .  Zur  Rolle  des  Gefolgschaftswesens  in  der  Sozialstruktur  mykenischer  Reiche ,  Wien  1978 ;  J.  Chadwick ,  Die  mykenische  Welt ,  Stuttgart  1979 ;  J. T.  Hooker ,  Linear  B.  An  Introduction ,  Bristol  1980 ;  A. F.  Harding ,  The  Mycenaeans  and  Europe ,  London  1984 ;  F.  Schachermeyr ,  Mykene  und  das  Hethiterreich ,  Wien  1986 ;  S.  Hiller  -  O.  Panagl ,  Die  frühgriechischen  Texte  aus  mykenischer  Zeit ,  Darmstadt  1986 ;  G.  Rachet ,  Civilisations  et  archéologie  de  la  Grèce  préhellénique ,  Paris  1993 ;  B.  Eder ,  Staat ,  Herrschaft ,  Gesellschaft  in  frühgriechischer  Zeit .  Eine  Bibliographie  1978 - 1991 / 2 .  Veröffentlichungen  der  Mykenischen  Komission  14 ,  Wien  1994 .

Dorska  selitev  je  prinesla  bistvene  spremembe  v  etnični  in  jezikovni  podobi  Grčije .  Na  Peloponezu  so  Dorci  zavzeli  najprej  vzhodno  obalo  in  so  Ahajce  izrinili  v  notranjost  polotoka .  Ime  Dorieîs  je  v  zvezi  z  izrazom  dorímachoi  in  označuje  bojevnike  s  kopjem .  Že  pred  prihodom  Dorcev  s  severa  je  mikenska  civilizacija  zašla  v  krizo  in  bila  v  zatonu ,  nekatera  območja  pa  so  šele  v  poznomikenski  dobi  doživela  razcvet  ( npr.  Ahaja  na  severnem  Peloponezu ) .  Prišleki  so  brez  težav  zavzeli  središča  te  civilizacije ,  Mikene  in  Tirins .  Pustošenja ,  ki  jih  je  povzročila  dorska  selitev ,  so  zajela  širne  dele  Grčije .  Prizadeti  ali  uničeni  niso  bili  le  centri  mikenske  kulture  v  Argolidi ,  temveč  tudi  območje  Korinta ,  Kreta  in  otoki .  Smer  dorskega  prodora  je  potekala  od  severa  proti  jugu .  Spomin  nanj  se  je  ohranil  v  mitu  o  povratku  Heraklidov  ( prim.  KlP ,  s. v .  Herakleidai ) .  Prek  imen ,  ki  nastopajo  v  tem  mitu  ( Heraklovi  potomci  Hy'llos ,  Dy'mas  in  Pámphylos ) ,  se  kaže  poskus ,  pojasniti  nastanek  dorskih  plemen  ( Hilejci ,  Dimani  in  Pamfilijci ;  ime  Hilejcev  je  ilirskega  izvora ,  pleme  Pamfilijcev  pa  je  bilo  mešanica  Dorcev  in  drugih  ljudstev ) .  Gotovo  so  bili  z  Dorci  pomešani  ilirski  elementi ,  ki  so  bili  navzoči  tudi  pri  Makedoncih  in  Tračanih .  Zdi  se ,  da  Atike  ta  selitev  ni  prizadela ;  v  mitu  o  kralju  Kodru  ( KlP ,  s. v .  Kodros )  pa  naj  bi  se  ohranil  spomin  na  uspešno  odvrnitev  dorske  nevarnosti .

6.  PREHODNA  DOBA

Povsem  drugače  je  bilo  s  pisavo ,  ki  so  jo  Grki  dobili  od  Feničanov .  Grški  alfabet  je  stvaritev  genialnega  človeka ,  ki  je  dobro  poznal  feničansko  pisavo  in  je  obenem  vedel  tudi  za  posebnosti  grškega  jezika .  Ta  neznani  iznajditelj  je  iz  feničanske  konzonantne  pisave  ustvaril  popolno  glasovno  pisavo ,  ki  je  prva  glasovna  pisava  v  zgodovini  človeštva .  Najstarejši  grški  alfabet  kaže  v  posameznostih  velike  razlike ,  ki  so  odraz  lokalnih  razmer .  Izmed  vseh  grških  alfabetov  je  alfabet  s  Halkide  na  Evboji  dobil  največji  pomen .  Prek  halkidske  kolonije  Kume  v  južni  Italiji  je  ta  alfabet  postal  podlaga  etruščanskega  in  italskih  črkovnih  sistemov ,  iz  katerih  se  je  kasneje  razvila  latinska  pisava .

Dobra  pregleda  zgodovine  starega  Vzhoda  ( Asirija ,  Mala  Azija ,  Egipt )  v  tej  dobi :  E.  Cassin  ( s  sodelavci ) ,  Die  Altorientalischen  Reiche  III  ( Fischer  Weltgeschichte  4 ,  1967 )  in  z  vidika  stikov  Grčije  s  starim  Vzhodom  CAH  III / 3 ,  1982 ,  1 - 57  ( Grki  v  Egiptu ) ;  o  različnih  vidikih  odnosov  med  grškim  in  vzhodnim  svetom  v  arhaični  dobi  gl.  tudi :  M. L.  West ,  Early  Greek  Philosophy  and  the  Orient ,  Oxford  1971 ;  W.  Helck ,  Die  Beziehungen  Ägyptens  und  Vorderasiens  zur  Ägäis  bis  ins  7 .  Jahrhundert  v .  Chr. ,  Darmstadt  1979 ;  C. J.  Emlyn - Jones ,  The  Ionians  and  Hellenism .  A  Study  of  Cultural  Achivement  of  Early  Greek  Inhabitants  of  Asia  Minor ,  London  -  Boston  1980 ;  W.  Burkert ,  Die  orientalisierende  Epoche  in  der  griechischen  Religion  und  Literatur ,  Heidelberg  1984 .

O  državnih  in  naddržavnih  ( panhelenskih )  institucijah  gl.  I.  Weiler ,  GG ,  53  ss.  ( državna  ureditev ,  polis  in  plemenske  države ) ;  85  ss.  ( gospodarska  in  socialna  zgodovina ) ;  219  ss.  ( šport ,  olimpijske  igre ) ;  J.  Fontenrose ,  The  Delphic  Oracle ,  Berkeley  -  Los  Angeles  -  London  1978 ;  M.  Delcourt ,  L'oracle  de  Delphes ,  Paris  1981 ;  C.  Morgan ,  Athletes  and  Oracles .  The  Transformation  of  Olympia  and  Delphi  in  the  Eighth  Century  B. C. ,  Cambridge  1990 .

7.  DRUGA  ( VELIKA )  GRŠKA  KOLONIZACIJA

Od  sekundarnih  virov  velja  omeniti  nekaj  zgodovinarjev :  Herodotov  sodobnik  Antioh  iz  Sirakuz  je  napisal  ( danes  povsem  izgubljeno )  zgodovino  Italije  in  Sicilije ,  iz  katere  je  črpal  Tukidid  v  svojem  orisu  zgodovine  Italije  ( 6,2 - 6 ) ;  dve  stoletji  kasneje  je  zgodovino  tega  prostora  opisal  Timaj  iz  Tavromenija ,  čigar  delo  je  v  fragmentih  ohranjeno  ( KlP ,  s. v. ;  FGrH  566 ) .  Važen  vir  je  tudi  geografski  spis  v  verzih ,  ki  ga  je  napisal  ok.  110  pr.  Kr.  Psevdo - Skimnos  s  Hiosa .  ( Periegesis ,  GGM  I ,  196 - 237 ) .  Od  kasnejših  avtorjev  prinaša  precej  posamičnih  poročil  geograf  Strabon  ( izd.  H. L.  Jones ,  LCL ,  1968 ) .

V  političnem  in  kulturnem  življenju  pomeni  druga  grška  kolonizacija  odločilen  preobrat .  Ker  so  Grki  povsod ,  kjer  so  se  naselili ,  ustanovili  mestno  državo  -  polis  - ,  se  je  ta  oblika  državne  ureditve  razširila  po  vsem  sredozemskem  svetu ,  kjer  je  nastalo  veliko  število  novih  držav  ( po  imenu  poznanih  ok.  140 ;  CAH  III / 3 ,  160  ss. ) .  Polis  je  v  tej  dobi  tudi  v  sami  Grčiji  po  pomenu  prevladala  nad  starejšo  plemensko  državo .

Z  odstranitvijo  kraljevske  oblasti  je  dobilo  plemstvo  domala  vso  oblast  v  državi .  Posebnega  pomena  je  bilo  tudi ,  da  je  imelo  plemstvo  sodno  oblast .  Atenski  plemiči  ( eupatrídai ;  gl.  KlP ,  s. v. )  so  bili  po  Plutarhu  učitelji  zakonov ,  pojasnjevalci  božjega  in  zemeljskega  prava ,  oni  so  postavljali  arhonte  in  sestavljali  areopag  ( Plutarh ,  Tezej  25 ;  Aristotel ,  Athenaion  politeia  3 ) .  Zaradi  tega  je  bilo  sodstvo  često  razredno  pogojeno  in  množice  svobodnjakov  so  zelo  trpele .  V  priliki  o  sokolu  in  slavcu  je  Heziod  ( Dela  in  dnevi ,  v.  202 - 212 )  upodobil  nepravične  razmere  na  tem  področju .  Stiska  malih  kmetov  v  Bojotiji  se  je  odrazila  v  podobi  krivičnega  in  nasilnega  sodnika ,  " kralja ,  ki  požira  darila "  ( " basileús "  je  v  tem  primeru  oznaka  za  pristranskega  plemiškega  sodnika ) .

Predpogoj  za  aktivno  atensko  zunanjo  politiko  je  bila  ureditev  notranjih  razmer .  Solonova  zasluga  je ,  da  je  s  politično  angažiranimi  elegijami  ( GE  I ,  114  ss. ;  A.  Sovre ,  Starogrška  lirika ,  72 - 85 ;  Predsokratiki ,  42 - 48 )  pokazal  na  nujnost  pomiritve  med  stanovi .  Elegija  Hemetéra  dè  pólis ,  tako  imenovana  Eunomia  ( c.  4 ;  GE  I ,  116  ss. ;  A.  Sovre ,  Starogrška  lirika ,  76  ss.  in  262 ;  Predsokratiki ,  45  sl. ) ,  je  po  vsebini  poziv  k  državljanski  slogi .  Solon  si  je  pridobil  velik  ugled  zlasti  po  uspešnem  boju  za  Salamino .  Leta  594 / 3  je  v  kritičnih  razmerah  postal  arhont ,  razsodnik  med  stanovi  in  zakonodajalec  ( árchon . . .  kaň  diallaktès  kaň  nomothétes ;  Plutarh ,  Solon  14 ) ,  kar  mu  je  dajalo  neke  vrste  diktatorsko  oblast .  V  tej  vlogi  je  začel  z  reformami  atenske  države .  Te  reforme  se  nanašajo  na  tri  področja :  socialno  ( odpustitev  dolgov ) ,  gospodarsko  ( reforma  denarja ,  mer  in  uteži ,  pospeševanje  trgovine )  in  državnopravno  ( t.  im.  Solonova  ustava ) .

Literatura  ( z  različnimi  tezami  o  začetkih  denarništva  v  Atenah ) :  C. M.  Kraay ,  Hoards ,  small  Change  and  the  Origin  of  Coinage ,  JHS  84 ,  1964 ,  76 - 91 ;  Isti ,  Archaic  and  Classic  Greek  Coins ,  London  1976 ;  L.  Weidauer ,  Probleme  der  frühen  Elektronprägung ,  Fribourg  1975 ;  C. M.  Kraay  -  M.  Vickers ,  Early  Greek  Coinage ,  a  Reassessment ,  Numismatic  Chronicle  145 ,  1985 ,  1 - 44 .

Pejzistrata ,  ki  je  umrl  naravne  smrti  528 / 7 ,  sta  nasledila  sinova  Hipias  ( Hippías )  in  mlajši  Hiparh  ( Hípparchos ) ,  ki  je  kot  politik  bolj  izstopal .  Hiparh  je  postal  514  žrtev  atentata ,  ki  ga  je  pripravila  skupina  atenskih  mladeničev  pod  vodstvom  Harmodija  in  Aristogejtona .  To  dejanje  -  uboj  tirana  -  je  veljalo  za  simbolni  začetek  atiške  demokracije  ( prim.  Herodot  5,55 - 65 ;  Tukidid  6,54 - 59 ;  Aristotel ,  Athenaion  politeia  18 ) .  Prekinile  so  se  zveze  med  Pejzistratovo  družino  in  Spartanci ,  ki  so  pod  vodstvom  kralja  Kleomena  I.  vojaško  intervenirali  v  Atenah .  Kapitulacija  tirana  Hipija  510  pomeni  dejanski  konec  atenske  tiranije  ( Aristotel ,  Athenaion  politeia  19 ) .

Posebno  poglavje  v  odnosih  med  Grki  in  Perzijo  pomeni  skitski  pohod  kralja  Dareja  I.  513 / 12 ,  s  katerim  je  hotel  zavarovati  severne  meje  države  pred  vpadi  skitskih  ljudstev  ( Herodot  4,83 - 144 ) .  Darej  je  napravil  velik  načrt  za  osvojitev  celotnega  črnomorsko - kaspijskega  področja  od  spodnje  Donave  do  Jaksarta  ( Sir  Darje )  v  srednji  Aziji .  Pri  tem  ni  računal  na  težave  zaradi  ogromnih  razdalj  in  pomanjkanja  vode .  Skite  je  skušal  presenetiti  z  napadom  od  zahoda ,  z  območja  spodnje  Donave .  Ob  podpori  grških  vazalov  je  dal  zgraditi  most  čez  Bospor ,  čez  katerega  je  velika  perzijska  vojska  prvič  prišla  na  evropska  tla .  Skiti  so  se  pred  perzijsko  vojsko  umikali  ter  uničevali  vodne  in  prehrambene  vire .  Perzijska  vojska  se  je  predvsem  zaradi  pomanjkanja  vode  umaknila  iz  skitske  dežele ,  ne  da  bi  dosegla  svoj  namen .  Neuspeli  pohod  so  najbolj  občutili  Grki .  Perzijci  so  se  utrdili  na  evropski  strani  Helesponta ,  zavzeli  južno  traško  obalo  vse  do  Strimona  ter  navezali  stike  z  Makedonci .  Perzijska  oblast  se  je  sedaj  raztezala  od  severne  obale  Egejskega  morja  do  spodnje  Donave .  Na  območju  Trakije  je  bila  ustanovljena  nova  satrapija .

1.3 .  Grčija  in  Perzija  do  bitke  pri  Maratonu  ( 500 - 490 )

Darejeva  politika  do  Grkov  v  dobi  500 - 490  je  kazala  tiste  poteze ,  ki  so  značilne  kasneje  za  4.  stoletje .  Z  navezavo  tesnih  stikov  z  delom  grške  aristokracije  so  skušali  Perzijci  ustvariti  razmere  za  postopen  politični  prodor  v  Grčijo .  Perzijski  kralj  je  sprejel  nekatere  grške  aristokrate ,  ki  so  propadli  v  političnih  bojih  ( npr.  ubeglega  spartanskega  kralja ) ,  jih  imenoval  za  visoke  perzijske  dostojanstvenike  in  jih  obdaroval  s  posestvi .  Posebno  tesne  so  bile  perzijske  vezi  s  Tesalci ,  zlasti  s  kraljevsko  rodbino .

2.5.4 .  Periklova  socialna  in  gospodarska  politika

3.3  Vzroki  in  povodi  za  peloponeško  vojno

Tretje  in  najbolj  akutno  krizno  žarišče  je  nastalo  zaradi  spora  med  Atenami  in  Megaro .  S  tako  imenovano  megarsko  psefizmo  je  Perikles  Megarcem ,  zaveznikom  Korinta  in  atenskim  konkurentom ,  prepovedal  vstop  v  vsa  pristanišča  na  področju  Pomorske  zveze  ( 432 ;  Tukidid  1,139 - 144 ;  Plutarh ,  Perikles  29 - 30 ) .  S  tem  je  megarski  trgovini  zadal  uničujoč  udarec .  Sodobniki  so  ta  ukrep  ocenjevali  kot  pravi  vzrok  za  vojno .  Na  poziv  Megare  je  najprej  spartanska  apella ,  nato  pa  še  zbor  Peloponeške  zveze  prekinil  tridesetletni  mir  z  Atenami .  Sledili  so  poskusi  pogajanj .  Ko  je  Sparta  zahtevala  izgon  Alkmeonidov  ( in  s  tem  odstranitev  Perikla )  in  obnovitev  avtonomije  atenskih  zaveznikov  ( in  s  tem  razpust  Delsko - atiške  pomorske  zveze ) ,  je  bil  vojni  spopad  samo  še  vprašanje  časa .  Spartanci  so  kot  cilj  vojne  razglasili  avtonomijo  Grkov ,  da  bi  opogumili  posamezne  člane  Pomorske  zveze  k  izstopu .  Ko  so  Spartanci  odklonili  atenski  poziv ,  da  spor  rešijo  na  podlagi  določb  miru  iz  l.  446  ( t.im .  tridesetletni  mir ) ,  so  jasno  pokazali  svojo  pripravljenost  na  vojno .  Korint  je  s  svojimi  zavezniki  izsiljeval  vstop  Sparte  v  vojno  z  grožnjo ,  da  bo  sicer  iskal  pomoči  drugod ,  pri  čemer  je  meril  na  Argos ,  spartanskega  nasprotnika  na  Peloponezu ,  ki  ni  bil  član  Peloponeške  zveze .

Nasprotnika ,  ki  sta  se  spopadla  v  vojni ,  sta  se  med  seboj  zelo  razlikovala .  Atene  so  bile  pomorska  velesila ,  imele  so  na  razpolago  za  tedanje  razmere  ogromna  sredstva  celotne  pomorske  zveze  in  celo  vrsto  zaveznikov  v  Grčiji  in  izven  grškega  sveta  ( to  so  bili  v  Jonskem  morju  Zakint ,  Korkira ,  na  Siciliji  Segesta ,  Leontini ,  Regij ,  v  srednji  Grčiji  Navpaktos  ( Mesenijci ) ,  Akarnanijci  in  predvsem  Tesalija ) .  Na  kopnem  pa  so  bile  Atene  obdane  od  sovražnih  držav  in  vojaških  zvez  ( Megara ,  Korint ,  Bojotska  zveza ) ,  ki  so  čakale  na  ugodno  priložnost ,  da  napadejo  osovraženega  soseda .  Na  Peloponezu  sta  ostala  le  Argos  in  Ahaja  nevtralna ,  vse  ostale  države  so  prispevale  kontingente  v  vojsko  Peloponeške  zveze .  Tako  je  bil  skoraj  ves  grški  svet  od  Jonije  do  Sicilije  razdeljen  na  dva  tabora .

Kopenska  vojska  Peloponeške  zveze  je  štela  ok.  40.000  vojakov ,  atenska  ok.  15.000  vojakov  ( 13.000  hoplitov ,  1.200  konjenikov  in  1.600  lokostrelcev ) .  Tako  je  bila  atiška  kopenska  vojska  uporabna  le  za  obrambo .  Povsem  drugačen  je  bil  položaj  na  morju .  Ladjevje  Pomorske  zveze ,  ki  je  štelo  več  kot  300  ladij  ( v  veliki  večini  atenskih ) ,  je  popolnoma  obvladovalo  morje .  Posadke  so  sestavljali  teti ,  metojki  in  sužnji .  Medtem  ko  Peloponeška  zveza  ni  razpolagala  z  nikakršnimi  finančnimi  rezervami ,  niti  ne  z  vojno  blagajno ,  temveč  je  bila  odvisna  od  sprotnih  denarnih  in  naturalnih  prispevkov  članic ,  so  Atene  razpolagale  s  sredstvi  od  redno  prihajajočih  davkov  in  z  vojno  rezervo ,  ki  jo  je  dal  shraniti  Kalias .  S  tem  so  imele  Atene  za  vojno  solidno  finančno  oporo .

Nikias  in  Alkibiad ,  ki  sta  v  tem  času  sodelovala ,  sta  kot  stratega  ( 417 / 6 )  skušala  doseči  zunanje  uspehe ,  pri  čemer  je  bil  uspešnejši  Alkibiad .  Atenci  so  organizirali  ekspedicijo  proti  nevtralnemu  Melosu  ( dorski  polis )  in  pri  tem  pokazali  vse  oblike  brutalnosti  ( množične  eksekucije  in  zasužnjenje  preostalega  prebivalstva ;  Tukidid  5,85 - 113 ) .  Sparta  je  ob  teh  dogodkih  ostala  nedejavna  zaradi  nevarnosti  atenske  zveze  z  Argosom  ( HGIÜ  129 ) .

Pomemben  dogodek  prvih  povojnih  let  je  bil  padec  Lizandra  ( najverjetneje  konec  403 )  zaradi  odpora  eforata  proti  njegovim  prevelikim  političnim  ambicijam  in  počastitvam ,  ki  so  bile  v  nasprotju  s  spartansko  državno  ureditvijo .  Efori  so  dosegli  njegovo  odstavitev ,  s  čimer  je  v  Sparti  -  podobno  kot  v  Pavzanijevem  primeru  po  perzijskih  vojnah  -  država  ponovno  zmagala  nad  preveč  vplivnim  posameznikom  ( prim.  Plutarh ,  Lizander  19  ss. ) .  Lizandrova  odstavitev  je  vplivala  na  zunanjo  politiko  Sparte ,  ki  je  postopoma  opuščala  vsegrške  zadeve  in  se  obračala  k  urejanju  razmer  na  Peloponezu  ( zmagovita  vojna  proti  Elidi  402 - 400  in  utrditev  hegemonije  na  Peloponezu ) .

4.3.2 .  Pohod  Kira  Mlajšega  ( 401 - 400 )  in  spartansko - perzijska  vojna  v  zahodni  Mali  Aziji  ( 400 - 394 )

Vojna  je  bila  zaključena  z  mirovnimi  pogajanji  na  perzijskem  dvoru  v  Suzi .  Izid  teh  pogajanj  oz.  perzijski  pogoji  odražajo  dejansko  perzijsko  prevlado  v  Grčiji .  Perzija  je  dobila  nazaj  grško  ozemlje  v  Mali  Aziji ,  prav  tako  Ciper .  Vsem  grškim  polis  z  izjemo  atenskih  kleruhij  je  bila  potrjena  avtonomija .  Ti  pogoji  so  bili  posebno  težki  za  spartanske  nasprotnike  v  Grčiji :  za  Atene  bi  namreč  pomenili  izgubo  vseh  zadnjih  osvojitev  ( pod  Trazibulom ) ,  za  Argos  prepoved  združitve  s  Korintom ,  za  Tebe  razpust  Bojotske  zveze ,  skratka ,  vsa  prizadevanja  tistih  grških  držav ,  ki  so  bile  v  sporu  s  Sparto ,  bi  bila  izničena .  Vendar  pa  so  mnogi  Grki  soglašali  z  načelom  avtonomije  grških  polis ,  pri  katerem  je  vztrajal  perzijski  kralj .  Pogoje  spartansko - perzijskih  pogajanj  v  Suzi  je  morala  Sparta  izsiliti  s  pomočjo  svojih  zaveznikov ,  Perzijcev  in  Sirakuz  ( Dionizij  I. ) .  Kot  zadnji  so  popustili  Atenci .

4.5 .  Obdobje  tebanske  hegemonije  ( 371 - 362 )

Tako  imenovana  Platonova  pisma  ( nekatera ,  npr.  3 ,  7 ,  8 ,  13  veljajo  za  pristna  in  so  pomemben  vir  za  dobo  Dionizija  II. ;  izd.  J.  Souilhé ,  CB ,  1926 ;  grško - nemško  izdajo  je  pripravil  D.  Kurz ,  Darmstadt  1990 ) ;  Ksenofont ,  Helleniká ;  Diodor  15 - 16 ;  Kornelij  Nepot  10  ( Dion ) ,  20  ( Timoleon ) ;  Plutarh  ( Dion ) .

Velika  Grčija ,  ki  je  po  koncu  sirakužanske  hegemonije  prav  tako  zapadla  v  brezvladje ,  je  v  tej  dobi  že  šla  na  pot  zatona  in  propada .  Spričo  krepitve  italskih  ljudstev ,  zlasti  Lukanov ,  so  tamkajšnje  skupnosti  prosile  za  pomoč  v  Grčijo .  Tarentu  je  poskušala  pomagati  matična  polis  Sparta ,  vendar  brez  uspeha  ( kralj  Arhidam  III.  je  338  padel  v  bitki  proti  Lukanom  in  Mesapijcem ) .  Propad  Velike  Grčije  je  bil  spričo  vojaške  premoči  sosednjih  italskih  ljudstev  samo  še  vprašanje  časa .

V  POZNI  KLASIČNI  DOBI

Ideja  splošnega  miru  ( koinè  eiréne )  je  pospeševala  občutek  vzajemnosti  v  grškem  svetu .  Panhelenska  miselnost  se  je  odražala  tudi  v  tedanji  publicistiki  ( Izokrat ) ,  kjer  naletimo  na  motive  iz  panhelenske  mitologije ;  če  je  Izokrat  posredno  primerjal  makedonskega  kralja  Filipa  z  Agamemnonom  ( Panathenaikos  72 - 89 ) ,  je  s  tem  dal  Grkom  povsem  jasno  politično  sporočilo  oz.  politični  program .

Po  Filipovih  velikih  uspehih  je  začelo  v  Atenah  prevladovati  protimakedonsko  razpoloženje ,  ki  ga  je  spodbujal  Demosten .  Kako  razklane  so  bile  tedaj  Atene ,  nam  kaže  epizoda  iz  pogajanj  med  Atenami  in  Makedonijo .  V  mirovnem  poslanstvu ,  ki  je  346  prišlo  na  makedonski  dvor  v  Pelo ,  je  bil  tudi  zagrizen  nasprotnik  Makedonije  Demosten .  Makedonskemu  kralju  je  uspelo ,  da  je  pridobil  zase  drugega  člana  poslanstva  Ajshina ,  ki  se  je  zavzel  za  politiko  miru  med  Atenami  in  Makedonijo .  Slednji  je  postal  v  Atenah  glavni  Demostenov  politični  nasprotnik .  Po  prihodu  makedonskega  poslanstva  v  Atene  je  Filip  -  še  pred  potrditvijo  miru  -  s  hitrim  pohodom  zavzel  del  Trakije  in  priključil  to  ozemlje  Makedoniji  in  nato  pristal  na  mir  z  Atenami  v  taki  obliki ,  kot  jo  je  potrdila  atenska  ekklesía  ( t.im  Filokratov  mir ;  prim.  Demosten ,  De  falsa  legatione ,  150 ) .

Star  komaj  16  let  je  v  času  Filipovega  pohoda  proti  Bizancu  ( 340 / 39 )  ustanovil  prvo  mesto  s  svojim  imenom  ( Alexandrópolis  v  Trakiji ) .  Čeprav  je  prišel  zatem  v  spor  z  očetom  in  je  z  materjo  za  nekaj  časa  zapustil  Makedonijo ,  gotovo  ni  bil  udeležen  pri  umoru  makedonskega  kralja .  Ko  je  po  Filipovi  smrti  postal  kralj ,  je  najprej  odstranil  svoje  sovražnike  in  možne  pretendente  na  kraljevski  prestol .

2.1 .  Viri  in  temeljna  literatura

Pomembno  vlogo  v  politiki  diadohov  je  igralo  " grško  vprašanje " ,  kdo  bo  obvladoval  to  duhovno  in  kulturno  središče  sveta .  Diadohi  so  se  v  svojem  prizadevanju  za  oblast  nad  Grčijo  posluževali  politične  propagande  o  " svobodi  Helenov " ,  ki  naj  bi  pomenila  v  tem  primeru  varovanje  njihove  avtonomije .

Vendar  pa  je  bila  vrsta  Antigonovih  uspehov  s  tem  zaključena .  Ko  je  njegov  pomorski  in  kopenski  napad  na  Egipt  spodletel ,  si  je  Ptolemaj  305  nadel  kraljevski  naslov ,  za  njim  so  isto  storili  še  ostali  trije  diadohi ,  Kasander ,  Lizimah  in  Selevk  ( slednji  je  bil  že  od  309 / 8  " kralj  Babilona " ,  vendar  je  naslov  veljal  le  v  odnosu  do  domačega  prebivalstva ) .  Kraljevski  naslov  je  postal  izraz  suverene  oblasti  nad  novimi  državami  in  je  kot  tak  izraz  dejanskega  razpada  Aleksandrove  države  na  pet  delnih  držav .

Izvirna  prvina  helenistične  državne  ureditve  je  institucija  sovladarstva .  Potem  ko  je  Antigon  I.  ( Monóphthalmos )  306 / 5  postavil  sina  Demetrija  za  sovladarja  ( z  naslovom  basileús ) ,  je  sovladarstvo  postalo  v  selevkidski  in  ptolemajski  državi  pogost  pojav ,  kot  nam  kaže  vrsta  primerov  od  začetka  3.  stol.  dalje  ( Selevk  I.  in  Antioh  I.  od  294 / 3  dalje ,  Ptolemaj  I.  in  Ptolemaj  II.  od  285  dalje ) .  Sovladarstvo  naj  bi  utrdilo  kraljevsko  oblast  in  olajšalo  prenos  le - te  na  naslednike .  V  selevkidski  državi  je  bil  sovladar  " upravnik  zgornjih  satrapij " ,  t. j.  dežel  onstran  Evfrata  z  rezidenco  v  Selevkeji  ob  Tigrisu ,  v  ptolemajski  pa  upravnik  čezmorskih  posesti .  Institucija  sovladarstva  se  je  v  poznem  obdobju  ptolemajske  dinastije  celo  tako  razširila ,  da  je  istočasno  vladalo  več  vladarjev .

Literatura  o  izbranih  vprašanjih :  H. - W.  Ritter ,  Diadem  und  Königsherrschaft ,  München  -  Berlin  1965 ;  J.  Seibert ,  Historische  Beiträge  zu  den  dynastischen  Verbindungen  in  hellenistischer  Zeit ,  Wiesbaden  1967 ;  P.  Musiolek ,  Zur  Problematik  der  Stadt  im  Hellenismus ,  Klio  60 ,  1978 ,  93 - 100 ;  E. M.  Anson ,  The  Evolution  of  the  Macedonian  Army  Assembly ,  Historia  40 ,  1991 ,  230 - 247 ;  R. A.  Billows ,  Kings  and  Colonists .  Aspects  of  Macedonian  Imperialism ,  Leiden  -  New  York  -  Köln  1995 .

Pri  študijah  o  državni  in  pravni  ureditvi  helenističnega  sveta  izstopajo  raziskave  vojaške  in  civilne  funkcije  strategov  ( temeljno  delo :  H.  Bengtson ,  Die  Strategie  in  der  hellenistischen  Zeit .  Ein  Beitrag  zur  antiken  Staatsrecht  I - III ,  München  1964 - 1967  ( 2.  izd. ) ) ,  študije  o  pravnih  kategorijah  zemljišč  ( prim.  I.  Hahn ,  Königsland  und  königliche  Besteuerung  im  hellenistischen  Osten ,  Klio  60 ,  1978 ,  11 - 34 ;  H.  Kreissig ,  Wirtschaft  und  Gesellschaft  im  Seleukidenreich ,  Berlin  1978 ) ,  študije  o  pravnih  vidikih  odnosa  med  mesti  ( póleis )  in  helenističnimi  kralji  ( A.  Heuss ,  Stadt  und  Herrscher  des  Hellenismus  in  ihren  staats -  und  völkerrechtlichen  Beziehungen ,  Aalen  1963 )  in  študije  o  odnosu  med  vladarjem  in  drugimi  institucijami  helenistične  države  ( npr.  W.  Huss ,  Der  Makedonische  König  und  die  Ägyptischen  Priester .  Studien  zur  Geschichte  des  ptolemaiischen  Ägypten ,  Stuttgart  1994 ) .

Spričo  novih  svetovnih  dimenzij  helenističnih  držav  in  ob  tem  nezmožnosti  posameznika ,  da  bi  lahko  vplival  na  razvoj ,  je  prišlo  do  sprememb  v  mentaliteti  helenističnega  človeka .  Človek  je  postal  po  svojem  življenjskem  počutju  in  razumevanju  sveta  žrtev  dogodkov ,  ne  njihov  akter ,  saj  na  samo  dogajanje  kot  posameznik  ni  imel  nikakršnega  vpliva .  To  občutje  je  bilo  podlaga  za  izreden  vpliv  boginje  Usode  ( Ty'che ) ,  katere  moč  se  je  kazala  v  nepredvidljivosti ,  slučajnosti  dogodkov  in  nemoči  posameznika ,  da  bi  kakorkoli  vplival  nanje .  V  stiski  se  je  človek  v  helenistični  dobi  obračal  ne  le  na  bogove ,  temveč  tudi  na  velike  državnike  in  vojskovodje ,  ki  so  postajali  v  tej  dobi  vse  bolj  deležni  božjega  češčenja .  Primer  takega  apela  na  posameznika  je  himna  Atencev  v  čast  Demetrija  Poliorketa  iz  leta  291 ,  ki  jo  sporoča  Duris  s  Samosa  ( FGrH  76,13 ) .  Na  spremembe  v  mentaliteti  sta  vplivalala  tudi  procesa  kolonizacije  in  migracije ,  ki  sta  postala  podlaga  intenzivnih  stikov  Grkov  in  Makedoncev  z  nosilci  tujih  kultur .  Kulturna  pisanost ,  novi  življenjski  pogoji  in  občutki ,  vse  to  je  vodilo  v  vse  večji  individualizem ,  ki  je  ena  glavnih  značilnosti  helenistične  dobe .

Literatura  o  izbranih  vprašanjih :  C.  Vatin ,  Recherches  sur  le  mariage  et  la  condition  de  la  femme  mariée  à  l'époque  hellénistique ,  Paris  1970 ;  o  razvoju  piratstva  v  helenistični  dobi  prim.  H. A.  Ormerod ,  Piracy  in  the  Ancient  World ,  Baltimore  -  London  1997 ,  108  ss.

6.2 .  Aleksandrija  kot  največje  kulturno  središče  helenističnega  sveta

2.  GEOGRAFSKI  OPISI

ok.  1400 - 1200  Mikenske  palače

711  Prva  omemba  Grkov  v  asirskih  virih  ( Iamâni )

612  Padec  Niniv  in  propad  asirskega  imperija

494  Perzijci  zavzamejo  in  razrušijo  Milet

462 - 446  T.im .  prva  peloponeška  vojna

430  Kuga  v  Atenah ;  odstavitev  Perikla  ( u.  429 )

401  Kirov  pohod  z  grškimi  najemniki  v  Babilonijo ;  bitka  pri  Kunaksi  in  Kirova  smrt

357  Izokratov  Areiopagitikós ;  Filip  zavzame  Amfipolis  in  Pidno ,  nato  še  Potejdajo  ( 356 )  in  Metono  ( 354 )

340  Helenska  zveza  proti  Makedoniji  in  začetek  makedonsko - grške  vojne  ( do  338 )

315 - 311  Prva  vojna  med  diadohi  ( Kasander ,  Lizimah ,  Ptolemaj  in  Selevk  proti  Antigonu )

305  Ptolemaj ,  Kasander ,  Lizimah  in  Selevk  se  okličejo  za  kralje
