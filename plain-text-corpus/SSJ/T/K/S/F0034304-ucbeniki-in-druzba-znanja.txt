 
Avtorji :  Miha  Kovač ,  Mojca  Kovač  Šebart , 

Zbirka :  Obrazi  edukacije

Za  izdajatelja :  Cveta  Razdevšek  Pučko ,  dekanja

Založila :  Pedagoška  fakulteta ,  Univerza  v  Ljubljani ;  Znanstveni  inštitut  Filozofske  fakultete ,  Univerza  v  Ljubljani

Razvito  in  nerazvito  piratstvo  . . . . . . . . . . . . . . . . . . . . . . . . . . . . . . . . . . . . . . . . . . . .  92

Potrjevanje  učbenikov  . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . .  116

UVODNO  VPRAŠANJE

Skratka ,  če  bi  pod  te  razmeroma  nejasne  podatke  potegnili  črto ,  bi  lahko  ugotovili ,  da  sta  svoboda  učiteljeve  izbire  učbenika  in  s  tem  odprtost  trga  učbenikov  v  državah  z  razvito  demokratično  tradicijo  opredeljena  na  dva  različna  načina :  bodisi  tako ,  da  imajo  učitelji ,  šole  ali  šolska  okrožja  popolno  avtonomijo  pri  izbiri  učbenika ,  bodisi  je  ta  izbira  omejena  s  seznamom  potrjenih  učbenikov .  Vendar  pa  nam  ugotovitev  o  obstoju  dveh  različnih  modelov  nastajanja  in  širjenja  učbenika  v  šolskem  sistemu  v  razvitih  demokratičnih  družbah  lahko  pomaga  le  kot  ilustracija ,  saj  o  dejanskih  razmerah  v  posameznih  državah  ne  pove  kaj  dosti .  Še  več :  na  tej  točki  se  težave  z  analizo  šele  zares  začnejo .  Tovrstni  podatki  in  splošni  modeli  nam  namreč  ne  povedo  ničesar  o  tem ,  na  kakšen  način  v  državah  s  prosto  izbiro  na  vsebino  učbenika  vplivajo  denimo  v  kurikulu  postavljeni  cilji  in  standardi  znanja ,  eksterni  preskusi  znanja  ob  prehodih  na  višjo  raven  šolanja ,  niti  nam  tako  zbrani  podatki  ne  dajo  odgovora  na  vprašanje ,  kaj  v  kontekstu  posameznega  šolskega  sistema ,  ki  pozna  potrjevanje  učbenikov ,  pomenijo  izrazi ,  kot  so  potrditev  Ob  tem  je  treba  opozoriti ,  da  je  terminologija  nejasna  tudi  znotraj  posameznih  šolskih  sistemov .  Tako  denimo  v  ZDA  isti  postopek  označujejo  kot  textbook  approval  ( zvezo  bi  najlaže  prevedli  kot  potrditev  učbenika )  in  textbook  adoption  ( to  zvezo  bi  pa  najlaže  prevedli  kot  sprejetje  učbenika ) . ,  vsebina ,  format  in  kakovost  učbenika .  Še  manj  pa  taki  podatki  umestijo  učbenike  v  kontekst  prevladujočih  pedagoških  doktrin  in / ali  šolskih  reform . 

Ti  procesi  so  postali  še  posebej  intenzivni  po  letu  1983 ,  ko  je  študija  Nation  at  Risk  razkrila  številne  pomanjkljivosti  in  slabosti  ameriškega  izobraževalnega  sistema  ter  opozorila ,  da  Američani  po  znanju ,  ki  ga  pridobijo  v  šolah ,  začenjajo  resno  zaostajati  za  znanjem  v  drugih  razvitih  državah .  Izhod  iz  zagate  je  večina  zveznih  držav  videla  v  sprejetju  enotnih ,  za  vso  zvezno  državo  veljavnih  standardov  znanja ;  ti  naj  bi  začrtali  okvirje  znanj  in  veščin ,  ki  naj  bi  jih  učenci  usvojili  v  času  šolanja . 

Razlike  v  potrjevanju :  Slovenija ,  Švedska  in  ZDA

Opozoriti  pa  je  treba ,  da  so  bili  ti  premiki  v  zalaganju  učbenikov  tesno  povezani  tudi  s  spremembami  v  naravnanosti  učnih  načrtov .  Konkurenčni  učbeniki  namreč  lahko  obstajajo  v  razmerah ,  »  …  v  katerih  učni  načrti  niso  usmerjeni  izključno  v  vsebine  pouka ,  ampak  tudi  v  procesne  cilje  ( razmišljanja ,  reševanja  problemov ,  pridobivanja  raznih  spoznavnih  spretnosti … ) «  ( Marentič  Požarnik  1992 ,  str.  25 ) ,  saj  bi ,  če  bi  učni  načrt  v  celoti  definiral  vsebino  pouka ,  manevrskega  prostora  za  pisanje  konkurenčnih  učbenikov  preprosto  zmanjkalo .  V  takih  razmerah  bi  bil  učbenik  lahko  le  »  …  razširjena  vsebina  učnih  načrtov «  ( prav  tam ) .  Če  bi  torej  želeli  razumeti  nastanek  učbeniškega  pluralizma  v  vsej  njegovi  kompleksnosti ,  bi  morali  vzeti  pod  drobnogled  spremembe ,  ki  so  jih  v  Sloveniji  po  letu  1989  doživeli  učni  načrti .  Taka  analiza  seveda  v  tem  trenutku  presega  obseg  tega  pisanja  nas  pa  doslej  opravljeno  delo  nedvoumno  usmerja  k  sklepu ,  da  je  učbeniški  pluralizem  pomemben  zunanji  znak  odprtosti  šolske  zakonodaje  ( prim. :  Medveš  1991 ) ,  to  pa  terja  ne  več  v  učno  snov ,  ampak  v  učne  cilje  naravnane  učne  načrte .  B.  Marentič  Požarnik  v  že  navedenem  besedilu  v  zvezi  s  pluralnostjo  učbenikov  opozarja :  » Potrebni  so  UČNI  NAČRTI ,  ki  niso  usmerjeni  izključno  v  vsebine  pouka ,  ampak  tudi  v  procesne  cilje  ( razmišljanja ,  reševanja  problemov ,  pridobivanja  raznih  spoznavnih  spretnosti  …  )  Potem  tudi  učbenik  ne  bo  le  razširjena  vsebina  učnih  načrtov . «  ( Marentič  Požarnik  1992 ,  str.  25 ) .  Seveda  pa  tak  sklep  ne  bi  smel  odvrniti  pozornosti  od  še  enega  pomembnega  dejstva :  ne  glede  na  to ,  da  je  tako  za  švedski  kot  slovenski  in  ameriški  šolski  sistem  značilna  ponudba  konkurenčnih  učbenikov ,  je  narava  tega  pluralizma  v  Sloveniji  drugačna  kot  v  ZDA  in  na  Švedskem ,  saj  si  je  država ,  čeprav  so  učni  načrti  prešli  iz  učno  snovne  v  učno  ciljno  naravnanost  učnih  načrtov ,  ohranila  veliko  formalnih  možnosti  za  nadzor  nad  » vsebinsko  naravo «  učbenikov . 

Nasploh  je  treba  povedati ,  da  je  odsotnost  » klasičnega «  piratstva  in  pojav  fotokopiranja  učbenikov  svojevrstno  zunanje  znamenje ,  da  je  država  dosegla  višjo  stopnjo  družbenega  razvoja  in  s  tem  tudi  višji  javni  standard .  Še  natančneje  rečeno ,  razliko  med  državami ,  v  katerih  poznajo  piratske  izdaje  učbenikov  in  delovnih  zvezkov ,  ter  državami  v  katerih  piratskih  izdaj  ni ,  je  pa  zato  veliko  fotokopiranja ,  je  treba  razumeti  kot  razliko  med  državami  na  dveh  različnih  stopnjah  družbenega  razvoja .  Prve  so  družbeno ,  socialno  in  pravno  manj  razvite ,  a  imajo  kljub  temu  dostop  do  sodobne  tehnologije ,  ki  omogoča  razmeroma  preprosto  razmnoževanje  knjig ,  druge  pa  imajo  precej  višji  javni  in  zasebni  standard ,  hkrati  pa  so  v  njih  tudi  kršitve  avtorskih  pravic  na  drugačni  ravni .  Gruzinske ,  azerbajdžanske  in  albanske  osnovne  šole  namreč  fotokopirnih  strojev  sploh  nimajo  niti  nimajo  na  voljo  sekundarnih  materialov  ali  delovnih  zvezkov  in  učbeniških  priročnikov ,  ki  bi  jih  učitelji  uporabljali  pri  pouku  ali  jih  kot  učne  liste  razmnoževali  za  učence .  Tako  so ,  vsaj  ko  je  nastajala  ta  študija ,  denimo  v  vseh  knjižnicah  gruzinskih  javnih  osnovnih  šol  brez  izjeme  zadnje  knjige  kupile  leta  1989 ,  nekatere  šole  pa  so  celo  v  tako  slabem  stanju ,  da  morajo  otroci  pozimi  k  pouku  vsak  dan  prinašati  kurjavo ,  da  v  učilnicah  zakurijo .  Rezultat  osebnih  opažanj  soavtorja  besedila  Kovača  na  obisku  v  Gruziji  v  sklopu  misije  Svetovne  banke  maja  2004 .  Razmere  v  Tadžikiji ,  Azerbajdžanu  in  Albaniji  so  vsaj  na  nekaterih  področjih  celo  slabše  od  opisanih . 

zvezno  ministrstvo  za  socialno  varnost ,  generacije  in  varstvo  potrošnikov  je  zadolženo  za  vse  finančne  zadeve  v  zvezi  z  akcijo  učbenikov ,  v  okviru  katere  poteka  državno  financiranje  učbenikov .  V  ta  okvir  spadajo  vsi  posli  v  zvezi  z  zalaganjem  in  financiranjem  učbenikov ,  prav  tako  pa  tudi  pogajanja  z  založbami  oziroma  njihovimi  zastopniki  ter  sklepanje  pogodb  z  njimi  ( prim. :  prav  tam ,  čl.  31  b ,  str.  2 ) .

Akcija  učbenikov  ( Schulbuchaktion )

Na  podlagi  naročila  pošlje  Poštna  banka  ( Postsparkasse )  šolam  do  srede  junija  vsako  leto  naročilnice  za  polovico  zahtevanih  učbenikov .  Drugo  polovico  učbenikov  dobijo  šole  po  15.  septembru  ( prim. :  prav  tam ,  2 .  2 ) .  Če  se  zgodi ,  da  šola  prekorači  limit ,  ne  dobi  druge  polovice  učbenikov ,  dokler  ne  popravi  oziroma  ne  zmanjša  naročila  ( prim. :  prav  tam ,  2 .  6 ) .

Avtorski  honorarji  za  učbenike  znašajo  v  Avstriji  od  6,9  do  10  odstotkov  cene  učbenika  v  prodaji  na  drobno  glede  na  število  prodanih  izvodov ;  višina  honorarja  je  torej  odvisna  od  naklade .  Trenutno  obstajata  dve  tarifi  za  honoriranje  avtorjev  učbenikov  ( prim. :  Denscher  2003a ;  Haintz  2003 ) :

6,9  odstotka  cene  učbenika  za  učbenike  do  10.  stopnje  šolanja  ter 

Prvi  motivator  je  seveda  ekonomske  narave .  Za  to ,  da  bi  ga  ustrezno  razumeli ,  bi  morali  analizirati  gibanje  cen  učbenikov  in  dobičke  založnikov ,  ki  zalagajo  izobraževalna  dela ,  vendar  je  to  malce  nenavadno  za  razvito  informacijsko  družbo ,  kakršna  naj  bi  Slovenija  bila  skorajda  nemogoča  naloga :  vsaj  po  nam  dostopnih  podatkih  niti  na  ministrstvu  za  šolstvo  niti  na  ministrstvu  za  gospodarstvo  nimajo  natančnejšega  pregleda  gibanja  cen  konkurenčnih  učbenikov  v  devetdesetih  letih ,  saj  so  spremljali  le  cene  tistih  učbenikov ,  ki  so  imeli  na  trgu  monopolen  položaj .  Prav  tako  ni  podatkov  o  dobičkih  založnikov ,  ki  so  zalagali  izobraževalna  dela ,  saj  so  ti  bodisi  skriti  v  bilancah  dveh  največjih  slovenskih  založb ,  v  katerih  učbeniki  pomenijo  razmeroma  majhen  del  njunih  poslovnih  dejavnosti  bodisi  so  bili  ustvarjeni  v  zasebnih  podjetjih ,  ki  v  nasprotju  z  delniškimi  družbami  niso  dolžna  javno  objavljati  svojih  poslovnih  podatkov . 

…  in  kaj  vpliva  na  povečanje  učbeniškega  trga ?

Kljub  nekaterim  založniškim  uspehom  v  e - založništvu  in  sistematičnim  nakupom  računalniške  opreme  ministrstva  za  šolstvo ,  se  torej  zdi ,  da  Slovenija  pri  tem  zaostaja .  Tiska  po  naročilu  še  ni ,  ponudba  e - založniških  izdelkov  pa  je  ne  glede  na  nekatere  mednarodno  priznane  izdelke  razmeroma  majhna ,  saj  se  razmeroma  malo  založnikov  odloča  za  tovrstno  nadgraditev  svojih  tiskanih  gradiv .  Glede  na  siceršnjo  slovensko  računalniško  razvitost  in  glede  na  to ,  da  Slovenija  ob  uvedbi  učbeniškega  trga  drugače  kot  mnoge  druge  postsocialistične  države  ni  občutila  resnejšega  pomanjkanja  strokovnjakov ,  usposobljenih  za  pisanje  učbenikov ,  lahko  domnevamo ,  da  tovrstne  ponudbe  ni  prej  zato ,  ker  ni  povpraševanja  po  tovrstnih  izdelkih ,  kot  pa  zaradi  nesposobnosti  založnikov ,  da  bi  jo  pripravili .  Skratka ,  domnevamo  lahko ,  da  se  e - izobraževalno  založništvo  razvija  razmeroma  počasi ,  ker  raba  računalnikov  še  ni  integrirana  v  izobraževalni  proces  na  podoben  način  kot  v  najbolj  razvitih  državah .  Odsotnosti  tiska  po  naročilu  pa  ni ,  vsaj  za  zdaj ,  pripisati  že  običajnemu  časovnemu  zamiku  pri  uvajanju  novih  tehnologij .

Ko  se  odločite  za  nakup  novega  pralnega  stroja ,  se  vam  ob  tem  zastavljajo  vprašanja ,  na  katera  bi  vam  zagotovo  znal  odgovoriti  vsak  dober  inženir .  Več  kot  nenavadno  pa  je ,  da  si  takrat ,  ko  izbiramo  učbenik ,  po  katerem  bomo  poučevali ,  vprašanj  skorajda  ne  zastavljamo .  Morda  je  tako  zato ,  ker  je  celo  za  učitelje  knjiga  pač  knjiga .  Literarni  kritiki ,  ki  že  stoletja  ocenjujejo  knjige ,  ter  način ,  na  katerega  beremo  tovrstne  kritike ,  so  namreč  oblikovali  jasno  prepoznavne  obrazce ,  na  podlagi  katerih  se  lotevamo  knjig ,  ko  jih  prvič  dobimo  v  roke  zato  se  bomo ,  razen  če  se  ne  zavedamo  razlik  med  učbeniki  in  tako  imenovanimi  knjigami  za  vsakdanje  branje ,  ki  jih  le  poredko  uporabljamo  kot  učni  vir ,  v  takem  primeru  zelo  verjetno  obnašali  kot  recenzent ,  ko  si  ogleduje  novo  knjigo .  Tako  vas  bodo  zanimali  kazalo ,  avtorjev  slog ,  število  ilustracij  in  indeks ,  bolj  kot  navadnega  recenzenta  pa  vas  bo  morda  zanimala  še  kakovost  vezave ,  papirja  in  tiska .  A  ko  boste  razmišljali  o  vseh  teh  rečeh ,  boste  še  vedno  daleč  od  vprašanja ,  ali  lahko  knjiga  uspešno  opravlja  naloge ,  zaradi  katerih  je  bila  sploh  izdana :  še  vedno  boste  daleč  od  tega ,  da  bi  se  približali  bistvu  stvari . 

Darnton ,  R.  ( 1990 ) :  The  Kiss  of  Lamourette .  New  York :  W.  W.  Norton & Company  Inc.

Hamilton ,  D.  ( 1990 ) :  What  is  a  Textbook ?  Paradigm ,  Journal  of  Textbook  Colloquium ,  št.  3 .  Dostopno  na  naslovu  http://www.w4.ed.uiuc.edu/faculty/ westbury / Paradigm /

Poljak ,  V.  ( 1983 ) :  Didaktično  oblikovanje  učbenikov  in  priročnikov .  Ljubljana :  Državna  založba  Slovenije .

Veliko  učbenikov  že  po  dveh  letih  za  staro  šaro ,  Dnevnik ,  21.  avgusta  2002 ,  str.  2 .

Spachinger ,  O.  ( 2003 ) :  Österreichischer  Bundesverlag .  2.  6.  2003 ,  Dunaj :  zapiski  pogovora .
