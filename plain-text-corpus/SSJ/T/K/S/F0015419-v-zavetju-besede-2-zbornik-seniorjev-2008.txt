 
v  zavetju  besede  2

TARA  ( vzame  torbo ) :  Super ,  kul .  ( Obe  se  zasmejeta  in  odideta  v  hišo . )  Ana - Marija  Pušnik  HIŠICA  V  GOZDU  » Presenečenje  imam  zate , «  mi  je  šepnil  na  uho ,  ko  sva  se  sprehajala  po  gozdu .  » A  res ?  Kaj  pa ? «  se  nisem  mogla  brzdati .  Zapeljivo  me  je  pogledal  in  iz  pobliskov  v  njegovih  očeh  sem  slutila ,  da  presenečenje  ne  bo  kar  tako .  Pa  ni  nič  več  povedal ,  mene  pa  je  razganjalo  od  radovednosti .  Kaj  bi  le  lahko  bilo ,  sem  na  tihem  ugibala ,  on  pa  se  je  le  nasmihal .  » Pa  daj ,  povej  že ,  Ljubči , «  sem  rekla  skoraj  jezno ,  ko  se  je  muzal  kot  kak  priliznjen  maček .  Prijel  me  je  za  brado  in  približal  svoje  ustnice  k  mojim .  Srce  mi  je  pričelo  hitreje  utripati ,  začutila  sem  čudno  ščemenje  po  telesu .  Iz  njegovih  ust  je  prihajal  prijeten  vonj  po  jagodni  žvečilki ,  po  tisti ,  ki  je  imela  zame  najboljši  okus .  » Naj  ti  bo , «  je  rekel  spravljivo ,  ko  mi  je  zasanjano  gledal  v  oči .  Sončni  žarek  se  je  prikradel  skozi  veje  in  se  zablestel  v  njegovih  očeh .  O ,  kako  rada  sem  imela  njegove  oči !  Daj ,  povej  že ,  1jubi ,  sem  trepetala  v  sebi .  » Moji  jutri  odpotujejo .  Sam  bom  doma , «  je  izstrelil  kot  iz  topa .  » Ja ,  in  . . . ? «  sem  ga  butasto  pogledala .  » In  . . .  spala  boš  pri  meni , «  je  nagajivo  zašepetal ,  da  sem  ga  komaj  slišala .  » O ,  to  pa  ne  bo  lahko .  Saj  veš ,  da  ne  morem  kar  tako  ostati  od  doma  čez  noč , «  sem  pojasnila .  » Izmisli  si  kaj , «  je  predlagal .  » Kaj ? «  » Reci ,  da  se  bosta  z  Bebo  skupaj  učili , «  je  pametoval .  » Ne  vem ,  če  mi  bo  oče  verjel , «  sem  negotovo  odgovorila .  » Poskusi ,  no ,  Muca ! «  V  mislih  sem  premlevala  situacijo  doma  pred  strogim  očetom .  No ,  mama  ne  bo  komplicirala ,  ampak  oče .  On  me  še  v  kino  ne  pusti  zvečer ,  kaj  šele  da  bi  bila  zunaj  vso  noč !  Zaustavila  sva  se  na  robu  gozda  ob  progi ,  do  koder  me  je  vselej  pospremil .  Pobožal  me  je  po  laseh :  » Daj ,  Muca ,  pridi  jutri  zvečer .  Čakal  te  bom ! «  Roke  so  nama  trepetale ,  ko  sva  se  poslavljala .  Vonj  in  okus  po  jagodah  sta  me  spremljala ,  ko  sem  sedla  na  kolo  in  odhitela  proti  domu .  » Že  spet  nimaš  ure ? ! «  je  zarobantil  oče ,  ko  sem  vstopila  v  kuhinjo .  » Kje  si  bila  tako  dolgo ? «  » Z  Bebo  sva  se  učili  zgodovino , «  sem  zajecljala .  » Obema  gre  bolj  slabo ,  pa  je  učitelj  naročil ,  naj  se  skupaj  učiva , «  je  od  nekod  priletela  odrešilna  misel .  » To  pa  ni  slabo , «  je  sprejel  moj  odgovor .  Pogum  v  meni  je  naraščal  in  predrzno  sem  se  zlagala :  » Njena  mama  je  prosila ,  če  bi  lahko  jutri  ostala  čez  noč  pri  njej .  Bi  šli  skozi  vso  snov ,  ker  bova  obe  vprašani . «  V  pričakovanju  odgovora  sem  zadrževala  dih .  O ,  moj  Bog ,  usliši  me ,  usliši  me  . . .  sem  se  obrnila  po  pomoč  k  Bogu .  » A  ne  bi  mogla  priti  Beba  k  nam  in  bi  se  tu  učili ? «  se  je  vmešala  mama .  Zavila  sem  z  očmi ,  zdaj  bo  vse  pokvarila  moja  majkica .  » Kje  se  bosta  pa  učili , «  je  proti  mami  zarobantil  oče ,  ki  ni  rad  videl  obiskov  v  našem  majhnem  stanovanju ,  » saj  nima  svoje  sobe . «  » Beba  pa  jo  ima , «  sem  zmagoslavno  sporočila  staršem .  » No ,  pa  se  učita  pri  njej , «  je  odločil  oče .  Komaj  sem  verjela  njegovim  besedam .  Najraje  bi  ga  cmoknila  na  lica  in  se  mu  še  dolgo  zahvaljevala  za  tako  salomonsko  rešitev .  Pa  sem  morala  diplomatsko  samo  pokimati ,  da  se  strinjam .  Kolo  je  kar  samo  drvelo  proti  gozdu ,  kjer  je  živel  moj  Ljubi .  Bliže  njihovi  hišici  sem  bila ,  bolj  sem  razmišljala ,  ali  se  ni  kaj  zapletlo  in  njegovi  niso  šli  od  doma .  Kaj  naj  potem  rečem  doma ,  če  se  bom  morala  vrniti ?  K  Bebi  ne  morem ,  ker  bi  se  njenim  staršem  zdelo  čudno ,  saj  me  niso  povabili  k  sebi  domov .  In  kaj  bova  počela  vso  noč ?  Nikoli  še  nisem  spala  z  nobenim  fantom .  Sredi  teh  misli  sem  zagledala ,  kako  mi  prihaja  nasproti  s  kolesom .  Nasmeh  na  njegovem  obrazu  je  pregnal  moje  dvome .  » So  šli ? «  sem  vprašala .  » So ! «  je  odgovoril .  Blizu  njihove  hišice  sva  kot  tatova  tiho  stopala  ob  kolesih ,  da  naju  ne  bi  kdo  videl .  V  glavnem ,  da  ne  bi  videli  mene .  Bilo  bi  neprijetno ,  če  bi  kdo  povedal  staršem ,  da  so  imeli  v  hiši  nepovabljeno  gostjo .  Smuknila  sem  skozi  vhodna  vrata ,  moj  Ljubi  pa  je  pospravil  kolesi  v  kolesarnico .  Od  strahu  in  čudnega  nemira  sem  se  vsa  tresla .  Ljubi  je  zaklenil  vrata  in  me  povabil  v  kuhinjo .  Ozrla  sem  se  po  prostoru ,  kjer  živi  moj  fant .  Vse  je  bilo  skrbno  pospravljeno ,  čisto .  Posadil  me  je  k  mizi  in  mi  ponudil  sok .  V  dušku  sem  ga  spila .  Vklopil  je  radio ,  prijetna  glasba  se  je  razlila  po  prostoru ,  obsedela  sva  za  mizo .  Nekaj  časa  me  je  nepremično  gledal .  » Kaj  si  rekla  doma ? «  je  bil  radoveden .  » Da  se  bova  z  Bebo  učili  zgodovino .  Pri  njej  doma .  Kdaj  pa  pridejo  tvoji ? «  sem  tiho  vprašala .  » Super !  Jutri  zvečer .  Samo  nocoj  jih  ne  bo  doma , «  je  pojasnil .  Na  mizo  je  postavil  krožnik  s  pecivom .  Slastne  kolačke  sva  nosila  v  usta  in  se  spogledovala .  Nekaj  časa  sem  vzdržala  njegov  nepremični  pogled ,  nato  sem  povesila  oči .  Premagal  me  je .  » Pozno  je  že ,  greva  spat , «  je  odločil  Ljubi .  V  želodcu  sem  začutila  težko  kepo .  Kako  bo  pa  zdaj  to ,  da  bom  spala  skupaj  s  fantom ?  S  svojim  ljubljenim  fantom .  Bilo  mi  je  šestnajst  let ,  njemu  leto  več .  Zagrabila  me  je  panika .  » A  ne  bi  še  malo  gledala  albuma  s  tvojimi  slikami ? «  sem  ga  hotela  zamotiti .

Jure  Murn  Končno  je  dobil  svoj  prostor  pri  koritu .  Bilo  je  prazno .  *  Denar  je  kot  gnoj .  Če  ga  ne  razmečemo ,  je  brez  koristi .  *  Mnogo  težje  kot  modro  govoriti  je  modro  molčati .  Roman  Panjan  SLIKA  Slika  na  steni  ženski  lasje  v  vetru  ljudje  molčijo .  KOS  Kos  žvrgoli  in  se  veseli  večera  kliče  tišino .

SOPOTNIKI  Dana  Ivančič  SPREGOVORIL  je  molk  med  nami ,  ko  si  zrla  k  izviru ,  kjer  si  lahko  potešila  svojo  žejo .  Veselje  je  planilo  iz  nas  in  pili  smo  s  teboj .  Ljubezen  prekipevajoča  je  lila  čez  rob .

Zdelo  se  mu  je ,  da  postaja  lahek  kot  peresce ,  da  se  dviguje  v  zrak ,  pa  tega  ni  hotel ,  prav  bedasto  se  mu  je  zdelo ,  da  se  je  povsem  po  nepotrebnem  spomnil  na  tisti  rek ,  kdor  visoko  leta ,  nizko  pade .  Oči  so  mu  kar  same  zlezle  skupaj ,  ah ,  bo  že  nekako ,  ga  je  prešinilo ,  bodo  pa  Petračevi  spravili  drva  pod  streho ,  samo  da  jih  ne  bo  dobil  dež ,  edino  to  ga  je  skrbelo ,  ko  se  je  naslonil  na  vogal  mize ,  tako  zelo  sem  utrujen ,  pa  ne  vem ,  zakaj ,  že  mora  tako  biti ,  drugače  bi  prišel  dohtar  pa  pomagal .  Potem  ga  je  zmanjkalo ,  samo  narahlo  je  hropel ,  ker  mu  je  glava  visela  naprej ,  pa  ga  je  zato  stiskalo  v  grlu ,  bo  že  kako ,  si  je  spet  ponovil ,  povsem  nerazločno ,  ko  je  spet  prišel  k  zavesti ,  z  zdravo  roko  je  poskušal  ustaviti  kri ,  pa  je  ni  mogel  niti  premakniti ,  kot  zakleto ,  pa  kaj  je  z  menoj ,  pa  kaj  je  to  z  menoj ? !  » Prekleta  prasica  hudičeva ,  me  nisi  mogla  poklicati ,  mejduš ,  policijo  mi  boš  nakopala  na  glavo ,  baba  zmešana , «  je  norel  doktor  Kovačić ,  ko  je  čez  čas  povsem  slučajno  stopil  v  sprejemnico ,  zdelo  se  mu  je ,  da  je  na  polici  pustil  cigarete ,  en  dim  bi  se  mu  strašno  prilegel ,  ker  je  bil  dan  dolgočasen  in  razvlečen  kot  kurja  čreva .  » Saj  ste  rekli ,  da  brez  potrjene  izkaznice  nikogar  ne  smem  spustiti  naprej , «  seje  ona  drla  nazaj  iz  čajne  kuhinje ,  kjer  je  ravnokar  pristavila  za  kavo ,  ne  meneč  se  za  ubogega  Dušana ,  ki  je  ležal  sredi  lastne  krvi  s  komaj  kaj  življenja  v  sebi .  Dr.  Kovačić  je  zmerjal  babe ,  vse  po  vrsti ,  ne  samo  svojo  asistentko ,  tudi  ženo ,  pa  hčer ,  vse  so  bile  kurbe  in  prasice ,  ki  ne  znajo  uporabljati  pameti ,  sicer  je  pa  sploh  nimajo ,  pa  kaj  je  mislil  Bog ,  ko  jih  je  ustvarjal ?  Nič ,  preprosto  nič .  Šele  potem ,  ko  je  Dušana  vsaj  malo  spravil  k  sebi ,  hvala  bogu ,  vsaj  živ  je  še ,  ga  je  prešinilo ,  ko  mu  je  počasi  zarinil  injekcijo  v  stegno ,  ne  bom  ga  imel  na  vesti ,  pa  bi  ga  lahko ,  če  se  mi  ne  bi  zahotelo  cigarete ,  pa  kdo  je  že  rekel ,  da  kajenje  ubija ,  malo  morgen ,  nič  ne  ubija ,  rešuje  življenja ,  je  momljal ,  stekel  je  v  sosednjo  sobo ,  kjer  je  našel  še  eno  uporabno  infuzijo ,  sam  jo  je  namestil ,  babam  ni  več  zaupal ,  jutri  jo  sunem  v  rit ,  prekleto  čarovnico ,  nobene  babe  ne  bo  več  v  ordinaciji ,  prisežem .  Ko  sta  na  vratih  pozvonila  reševalca ,  je  bil  moker  od  potu ;  halja  je  bila  polna  krvavih  madežev  in  okoli  oči  so  se  mu  naredili  črni  kolobarji ,  saj  to  je  medicinski  fenomen ,  si  je  rekel  pozneje ,  ko  si  je  drgnil  roke  pod  toplo  vodo ,  kaj  naredi  strah  iz  človeka .  Za  vse  večne  čase  bi  me  ožigosali  za  morilca ,  ne ,  ne ,  ne  smem  več  misliti  na  to ,  je  globoko  vzdihnil ,  drgetal  je  po  vsem  telesu ,  od  same  groze .  Ko  je  za  trenutek  zatisnil  oči ,  je  pred  seboj  še  zmeraj  videl  Dušana ,  ki  mu  je  medlel  pod  rokami ,  ves  mlahav  in  s  komaj  kaj  življenja  v  sebi ,  še  nikoli  ni  delal  s  tako  naglico  kot  ravno  takrat ,  navsezadnje  je  šlo  za  minute  …  Nekoč  pozneje ,  čez  kakšen  mesec  ali  dva ,  je  prišel  Dušan  malo  naokoli .  V  roki  je  mečkal  klobuk ,  tak ,  s  tremi  peresi  divjega  petelina ,  dr.  Kovačić  ga  je  komaj  prepoznal ,  bil  je  drugačen ,  celo  svežo  srajco  si  je  oblekel .  » Prinesel  sem  vam  nekaj  klobas  pa  domačega  mošta , «  je  zamencal  Dušan ,  toda  bila  ga  je  ena  sama  hvaležnost  in  ljubeznivost ,  ni  vedel ,  kako  naj  se  dohtarju  zahvali ,  pa  je  zato  raje  umolknil ,  da  ne  bi  rekel  česa  preveč ,  za  kar  bi  mu  bilo  pozneje  žal .  » Gospod  Bevk ,  samo  da  je  z  vami  vse  lepo  in  prav ,  pa  sem  srečen , «  je  odgovoril  doktor  pomirljivo .  Želel  je  dodati  še  kakšno  prijazno  besedo ,  za  spodbudo  ali  pa  vsaj  v  droben  nauk ,  naj  drugič  pazi  na  roke ,  ko  bo  ponovno  žagal  drva ,  ampak  nič  pametnega  mu  ni  padlo  na  pamet .  Ko  je  bil  spet  sam ,  se  je  sesedel  na  stol ,  hudič  frdamani ,  še  zmeraj  se  nisem  opomogel  od  tistega  šoka ,  je  mrmrajoče  zaklel ,  in  potem  je  sunkovito  odprl  predal ,  kjer  je  hranil  lexaurine .  S  tresočo  se  roko  je  poiskal  tabletki  in  ju  položil  na  mizo ,  nato  je  zagrabil  steklenico  viskija ,  ki  ga  je  zadnje  čase  skrival  pod  mizo ,  in  ju  z  dolgim  požirkom  pogoltnil .  Noge  je  dal  na  mizo ,  si  prižgal  cigareto  in  se  zastrmel  skozi  okno .  Niti  opazil  ni ,  da  je  bila  na  drugi  strani  le  siva ,  umazana  stena  sosednjega  bloka .  Milena  Sušnik  Falle  V  PODVAJANJU  Veter ,  zameten  med  temne  oblake ,  modre  kot  lotos ,  ohlaja  dežne  kaplje ,  padle  na  liste  nočnih  lilij ,  z  rahlim  pišem  razvnema  vonj  polrazprtih  cvetov ,  enako  nežno  kot  svetloba  bliža  temo  –  enakonočju .  V  stepah  srca  izvir  življenja  brez  leska  lepotila  tesnobno  teče ,  izmiva  marmorne  obraze  iz  sten  imen ,  odteka  skozi  telo  med  vetrne  savane  neumljive  samote ,  ki  me  je  potrla  –  med  zatonom  dni  in  noči ,  v  vrtincu  dokončanosti  –  v  soočju .  SPROSTRTO  ČEZ  SEBE  Zimsko  jutro  klešči  votel  čas ,  prazen  kot  rokavica  s  snete  roke ,  vidno  prepleten  s  temo  v  svetlobi ,  po  plahutanju  jate  črnih  vran ,  tesnobno  zaznan ,  neobetaven ,  odet  v  prah  mojih  davnih  odljubljenih  cest  –  razdvojenih  v  daljavi ,  občutenih  v  telesu  …  Začetek  dneva  odpira  vrata ,  stopam  vanj ,  bledih  ustnic  z  ugrizi  molka ,  razprtih  zenic  pričakovanja ,  tekanja  od  ure  do  ure  do  slasti  večera  –  ponarejeno  pozlačene ;  jutro  modrost  dneva ,  stopinja  iz  stopinje ,  vse  bolj  oddaljena ,  zaznamovana  kot  dovtip  rane ,  nikoli  zaceljene  v  mojem  mesu .  MED  GUBAMI  ČASA  Ko  ne  dosežem  dneva  v  solčavi  blagi ,  s  trnovim  osatom  v  ustih ,  spontano  ubežim  med  zelene  trave ,  od  pajčevinastih  zidov  nesmisla ,  davno  osnulega  v  prepričljiva  kesanja  …  …  da  neizmerljiva  višina  časa  preveje  namišljeno  dolino  sonca ,  s  svetlobnim  prahom  razpiha  preizkušnjo  stiske ,  iz  snovne  duše  izsesa  zamete  mračne ;  v  čaru  narave  zgladi  lastna  spraševanja .
