 
V  začetku  je  bila  Beseda  ( 1,1 )

S  svetim  krstom  se  včlenjamo  vate  in  postajamo  žive  mladike  na  Tebi ,  ki  si  kakor  rodovitna  vinska  trta .  Spreminjamo  se  v  Tvoje  prijatelje ,  brate  in  sestre ,  ter  sinove  in  hčere  nebeškega  Očeta ,  ki  je  tudi  Tvoj  Oče .  Hranimo  se  s  Teboj ,  sveto  evharistijo ,  in  se  ob  Tvoji  daritvi  učimo  daritvenega  življenja ,  zvestega  služenja  Bogu  in  ljudem .

Videl  sem  in  pričujem ,  da  je  ta  Božji  Sin  ( 1,34 )

Gospod ,  premalo  se  zavedamo ,  da  je  cerkev  svet  kraj ,  namenjen  za  srečevanje  z  Bogom .  Ko  smo  v  njej ,  smo  blizu  neskončno  svetemu  Bogu .  V  tabernaklju  prebivaš ,  da  bi  Te  častili ,  se  Ti  zahvaljevali  in  Te  za  marsikaj  prosili .

Jezus  je  vedel ,  kaj  je  v  človeku  ( 2,35 )

Bronasta  kača ,  ki  je  reševala  ljudi ,  je  postala  podoba  Tebe ,  ki  si  bil  povzdignjen  na  križ .  Kogar  rani  greh  in  skesan ,  z  vero  in  zaupanjem ,  pogleda  Tebe ,  Križani ,  mu  odpustiš  grehe  in  ga  obdariš  z  večnim  življenjem .

Češčenje  Očeta  v  duhu  in  resnici  ( 4,23 )

Tudi  mi  Te  prosimo ,  da  ostaneš  z  nami .  Ne  samo  dva  dni ,  ampak  vedno .  Ostani  v  našem  narodu  in  mu  oznanjaj  evangelij .  Pritegni  vse  z  močjo  svoje  milosti ,  da  bodo  vsi  izpovedali  vero  vate  in  bodo  po  njej  tudi  živeli .  Za  nas  vse  si  umrl  in  vstal ,  za  vse  si  poslal  Svetega  Duha .  Zajemaj  iz  tega  obilnega  studenca  odrešenja  še  bolj  velikodušno  kakor  doslej  in  se  usmili  našega  naroda ,  saj  je  zaklad  Tvojih  milosti  neizčrpen  in  Tvoje  usmiljenje  ne  pozna  meje .
