 
4.  Zahvala

Evharistija  tudi  nas  vabi  k  zahvaljevanju .  To  pa  pomeni ,  da  nas  kliče  k  ponižnosti  in  iskreni  hvaležnosti .  Samo  ponižen  človek  lahko  spozna ,  da  se  je  za  dar  treba  zahvaliti .  Tisti ,  ki  je  v  srcu  ponižen ,  je  sposoben  videti  veličino  in  ljubezen  tistega ,  ki  prinaša  dar .  Evharistični  Jezus ,  ki  ga  prejemamo  v  svoja  srca ,  nas  kliče  k  evharističnemu  življenju .  To  pomeni ,  da  nas  po  Mariji  uči  zahvaljevati  se  za  dar  odrešenja ,  za  ljubezen ,  za  brate  in  sestre .  Uvaja  nas  v  življenje  služenja  v  hvaležnosti  za  velike  reči ,  ki  jih  Gospod  dela  za  nas  vsak  dan  znova .  Naj  se  tudi  iz  naših  src  dvigajo  pesmi  zahvale  in  pojejo  Gospodu ,  ki  se  je  ozrl  na  nas ,  svoje  služabnike  in  služabnice !

Evharistija  ni  nagrada  za  zveste  in  svete  duše ,  ampak  potreba  vsake  duše ,  ki  gre  po  poti  svetosti .  Ne  smemo  pristopati  k  obhajilu  kar  iz  navade ,  ne  da  bi  se  zavedali ,  da  je  to  srečanje  z  Bogom .  V  trenutku  prejema  svetega  obhajila  povabimo  in  prejmemo  samega  Boga  v  svoje  srce .  On  postane  spremljevalec  v  našem  življenju .  Vabi  nas  k  dobrim  delom  in  nam  daje  moč ,  da  bi  laže  nesebično  služili  bližnjemu .  Bog  deluje  v  srcu  kot  neka  moč ,  ki  nas  kliče  k  odločanju  za  dobro  in  ki  nam  daje  veselje  za  ljubezen  ter  nas  opominja ,  da  se  ne  bi  odločali  za  slabo .  Jezus  ostaja  po  Svetem  Duhu  skriti  gost  v  človekovem  srcu ,  dokler  ga  človek  sam  z  grehom  ne  izžene  iz  njega .  Ko  nosimo  Boga  v  svojem  srcu ,  nam  on  ne  jemlje  naše  svobode ,  popolnoma  jo  spoštuje  in  lahko  delamo ,  kar  hočemo .  On  nas  samo  tiho  nagovarja  in  kliče  k  dobremu .  Pomaga  nam  prodirati  v  skrivnost  Božje  ljubezni ,  predvsem  pa  nas  neizmerno  ljubi .  Ko  nosimo  Jezusa  v  svojem  srcu ,  lahko  začutimo ,  kako  zelo  smo  ljubljeni .  To  spoznanje  človeka  dviguje ,  da  se  še  bolj  odpira  Bogu  in  pusti ,  da  ga  on  usmerja  na  pot  dobrega .  Vsako  dobro  dejanje  človeka  opogumi  za  še  večje  korake  na  poti  kreposti .  Napredovanje  v  dobrem  lahko  človeka  privede  do  zavesti ,  kako  zelo  nas  Bog  ljubi .  To  spoznanje  človeka  vedno  bolj  navdušuje  za  ljubezen  in  ga  spreminja .  Pod  Božjim  vplivom  človek  postaja  vedno  bolj  Božji .  To  pomeni ,  da  je  Bog  vedno  bolj  upodobljen  v  človeku .  Božja  podoba  postane  zmeraj  bolj  vidna  v  človeku  in  iz  njega  izžareva . 

V  slednici ,  pesmi ,  ki  jo  beremo  na  praznik  svetega  Rešnjega  telesa ,  je  takole  zapisano :  Dan  je  dobrim ,  dan  krivičnim ,  le  z  učinkom  prav  različnim :  za  življenje  ali  smrt .  Je  krivičnim  v  pogubljenje ,  dobrim  vernim  pa  v  življenje ,  dvojen ,  glej ,  je  vstop  odprt .  Ta  pesem  nam  razodeva ,  da  ni  vseeno ,  kako  uživamo  sveto  Rešnje  telo .  Lahko  nam  je  tudi  v  pogubo  namesto  v  odrešenje . 

» Jezus ,  hočem  verovati  vsaki  tvoji  besedi ,  ker  ti  popolnoma  zaupam ,  da  si  govoril  resnico .  Težko  mi  je  verjeti ,  vendar  hočem  verovati  in  hočem  ti  popolnoma  zaupati .  Posebej  hočem  trdno  verjeti  v  tvojo  navzočnost  v  sveti  evharistiji .  Ti  sam  si  rekel ,  da  je  posvečena  hostija  tvoje  telo .  Tem  besedah  hočem  verjeti ,  čeprav  te  v  belem  kruhu  ne  vidim  in  ne  okusim .  Ohrani  mi  zvestobo  in  poživi  mi  vero !  » Verujem ,  Gospod ,  pomagaj  moji  neveri ! «

Po  vsem  povedanem  je  zelo  smiselno ,  da  lahko  pridemo  pred  Najsvetejše  tudi  brat  Božjo  besedo .  Božja  beseda  nam  spregovori  in  nam  pronica  v  notranjost  ter  je  beseda ,  ki  nas  umiva  in  očiščuje  našo  notranjost  ter  nas  navdušuje  za  Božje  reči .  Ko  beremo  Božjo  besedo  pred  Najsvetejšim ,  se  znajdemo  pred  dvojnim  studencem  milosti .  Tudi  Najsvetejše  nas  posvečuje  in  nam  daje  moč  za  dobre  odločitve .  Taka  molitev  je  kakor  potapljanje  v  vrelce  milosti ,  ki  nas  rešujejo  vseh  naših  utrujenosti . 

18.  Usmiljeni  Jezus

Ko  so  ga  učenci  videli  hoditi  po  jezeru ,  so  se  vznemirili  in  rekli :  » Prikazen  je . «  Od  strahu  so  zavpili .  Jezus  pa  jim  je  takoj  rekel :  » Bodite  pogumni !  Jaz  sem .  Ne  bojte  se ! «  Peter  mu  je  odgovoril  in  rekel :  » Gospod ,  če  si  ti ,  mi  ukaži ,  da  pridem  po  vodi  k  tebi . «  On  mu  je  dejal :  » Pridi ! «  In  Peter  je  stopil  iz  čolna ,  hodil  po  vodi  in  šel  k  Jezusu .  Ko  pa  je  videl ,  da  je  veter  močan ,  se  je  zbal .  Začel  se  je  potapljati  in  je  zavpil :  » Gospod ,  reši  me ! «  Jezus  je  takoj  iztegnil  roko ,  ga  prijel  in  mu  dejal :  » Malovernež ,  zakaj  si  podvomil ? «  ( Mt  14,26 – 31 ) . 

Toda  če  to  vprašanje  postavimo  vernim  ljudem ,  bi  gotovo  dobili  vsaj  kakšen  odgovor ,  ki  je  povezan  z  našim  odrešenjem  in  z  odnosom  do  Boga .  Prav  gotovo  smemo  trditi ,  da  je  največji  dogodek  za  vse  človeštvo  in  za  vsakega  človeka  posebej  trenutek ,  ko  se  je  Bog  sklonil  k  nam  ljudem  in  postal  človek  ter  nas  je  nato  odrešil .  Ta  dogodek  je  razdelil  človeško  zgodovino  na  dva  dela :  pred  Kristusom  in  po  Kristusu . 

O  križana  Ljubezen ,  ki  si  mene ,  ki  sem  te  križal ,  pritegnila  k  svojemu  prebodenemu  Srcu .  Jaz  sem  ti  z  grehom  prebodel  Srce ,  ti  pa  si  me  oblila  s  potokom  svoje  Krvi  in  izmila  mojo  krivdo .  Bodi  vedno  hvaljena  in  češčena !
