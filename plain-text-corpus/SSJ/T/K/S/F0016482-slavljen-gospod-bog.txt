 
Stopimo  z  Jezusom  v  vrt  Getsemani  in  skupaj  z  njim  doživimo  srečanje  z  Očetom .  Jezus  se  pred  največjim  trpljenjem  obrača  na  Očeta  in  v  njem  dobi  moč  ter  potrditev  v  odločitvi .  S  seboj  vzame  svoje  učence ,  da  bi  mu  bili  v  oporo  v  uri  zapuščenosti  in  trpljenja  in  da  bi  tudi  nje  pripravil  na  dogodke  prihodnjih  dni ,  ko  se  bodo  vsi  pohujšali  nad  njim  in  ga  zapustili .  Učenci  Jezusovega  smrtnega  boja  v  Getsemaniju  niso  doživljali  pri  polni  zavesti ,  saj  so  zaspali ,  ko  je  molil .  Jezus  je  vzel  s  seboj  tiste  tri  učence ,  ki  so  bili  ob  njem  pri  vseh  pomembnih  dejanjih  njegovega  javnega  delovanja  in  s  katerimi  je  hotel  deliti  tudi  svoje  trpljenje ;  na  koncu  pa  je  vendarle  ostal  čisto  sam .  V  samoti  in  zapuščenosti  je  imel  samo  še  nebeškega  Očeta ,  s  katerim  je  poskušal  biti  v  uri  trpljenja .  Kako  otroško  zaupno  in  domače  se  obrne  k  Očetu :  “ Oče ,  če  je  mogoče ,  naj  gre  ta  kelih  mimo  mene ,  vendar  ne ,  kakor  jaz  hočem ,  ampak  kakor  ti ”  ( Mt  26,39 ) .  V  zvalniku  Abba  ( oče )  je  nekaj  posebej  zaupljivega  in  otroškega ;  v  slovenščino  bi  ga  morda  najbolj  ustrezno  prevedli  z  besedo  ôči ,  kakor  otroci  kličejo  svoje  očete .  V  skrajni  stiski ,  ko  se  nanj  zgrinja  trpljenje  vsega  človeštva ,  se  Jezus  tako  otroško  obrne  k  Očetu  in  ga  prosi  pomoči ,  saj  je  njegovo  človeško  srce  do  konca  napolnjeno  s  trpljenjem .  Jezus  je  pravi  človek ,  zato  je  tako  močno  občutil  to  stisko :  kot  človek  se  je  čutil  zapuščenega ,  kot  Božji  Sin  pa  je  doživljal  Očetovo  bližino .  Jezusove  besede  nam  dajejo  razumeti ,  kako  sta  bila  Oče  in  Sin  eno ,  iz  Jezusove  molitve  diha  njegova  pokorščina  Očetu .  Prosil  je ,  naj  gre  kelih  mimo  njega ,  vendar  naj  se  ne  zgodi  po  njegovi ,  ampak  po  Očetovi  volji .  Molitev  Jezus  ponovi  trikrat  in  njegova  prošnja  je  vedno  bolj  goreča .  Zdi  se ,  kot  da  je  Oče  nekje  skrit  in  se  sploh  ne  pokaže .  Ga  je  nebeški  Oče  v  tem  trenutku  res  zapustil ?  Ali  Jezus  res  ostaja  sam  v  tako  velikem  trpljenju ?  Se  Jezus  ni  zavedal  svojega  poslanstva ?  Jezus  se  je  gotovo  zelo  jasno  zavedal  svojega  poslanstva  in  v  svojem  zemeljskem  življenju  ni  niti  za  trenutek  pozabil ,  da  je  prišel  kot  daritveno  jagnje ,  ki  bo  odvzelo  grehe  vsega  sveta .  Z  zgledom  molitve  nam  skuša  pokazati ,  naj  tudi  mi  ravnamo  v  stiskah  tako  kot  on :  ko  se  na  nas  z  vso  silovitostjo  zgrne  teža  križa ,  moramo  svoje  trpljenje  deliti  s  tistimi ,  ki  nas  razumejo .  Jezus  je  učence  vzel  s  seboj ,  da  bi  mu  bili  v  oporo ,  ko  je  doživljal  skrajno  stisko ,  a  niso  bili  sposobni  skupaj  z  njim  čuti  in  moliti .  Niso  ga  še  razumeli ,  ker  so  bile  oči  njihovega  srca  zadržane ,  da  niso  spoznali  vsega ,  kar  jim  je  Jezus  razodeval .  V  svojo  molitev  je  Jezus  zato  vključil  tudi  nje . 

Ubijmo  dediča !

Zgodilo  se  je ,  da  se  je  po  isti  poti  spustil  duhovnik  in  je  šel  mimo .  Tudi  levit ,  ki  je  prišel  mimo ,  se  je  ognil  tega  ubogega  človeka  in  šel  naprej .  Tretji ,  ki  je  prišel  mimo ,  pa  je  bil  Samarijan .  Ta  ni  bil  zagledan  vase  in  ni  potoval  v  strahu ,  da  se  njemu  ne  bi  kaj  takega  pripetilo .  Zavedal  se  je ,  da  se  mu  ne  more  nič  hudega  zgoditi ,  če  sam  ne  privoli  v  hudo .  Ta  človek  ni  bil  običajen ,  bil  je  Jezus ,  ki  se  je  spuščal  iz  svetega  mesta  v  nebesih  k  človeku  in  ga  reševal  iz  greha .  Ni  se  bal  izgubljati  čas  z  ubogim  človekom ,  temveč  je  resnično  poskrbel  zanj .  Dal  ga  je  na  svoje  živinče  in  ga  spravil  na  varno  in  celo  plačal  njegovo  zdravljenje .  Resnično  se  je  Božji  Sin  spustil  k  nam  na  zemljo ,  da  bi  nas  reševal  iz  greha .  Greh  nas  kot  strašen  ropar  oropa  najbogatejšega ,  kar  imamo ,  in  nas  pusti  napol  mrtve  brez  božjega  življenja .  Jezus  se  ne  boji  naših  grehov ,  ni  mu  nerodno ,  da  se  mudi  ob  nas  grešnikih .  Prav  nasprotno  je  kakor  usmiljeni  Samarijan  poskrbel  za  ubogega  človeka ,  ker  se  mu  je  zasmilil .  Ni  dovolj ,  da  se  je  sklonil  k  nam ,  dvignil  nas  je  in  poskrbel ,  da  okrevamo .  Jezus  se  ni  zadovoljil  s  tem ,  da  nas  je  enkrat  ozdravil .  Nesel  nas  je  v  gostišče  in  naročil  zdravljenje  za  nas .  Jezus  nas  je  umil  s  svojo  krvjo  in  nas  opral  naših  grehov ,  dvignil  nas  je  in  nas  nesel  v  duhovno  zgradbo  svete  Cerkve ,  v  zavetje  svojega  telesa .  Naročil  nam  je  tudi  zdravljenje ,  saj  je  ustanovil  zakrament  svete  spovedi ,  da  bi  nas  lahko  vedno  znova  zdravil  naše  onemoglosti . 

Želim  vam ,  da  bi  tudi  vas  vsaka  sveta  maša  bolj  naredila  božje  ljudi .  Pustite ,  naj  sveti  zakrament  použiva  vašo  grešnost  in  naj  se  v  vas  vedno  bolj  upodablja  Kristus .  Naj  po  vsaki  sveti  maši  z  vaših  src  bolj  sije  svetloba  vstalega  Kristusa .  Zaveza ,  ki  se  je  začela  uresničevati  pri  krstu ,  ko  vas  je  sprejel  za  svoje  posinovljene  otroke ,  naj  v  vas  postaja  vedno  bolj  zrela  in  popolna .  Želim  vam ,  da  bi  bila  vsaka  sveta  maša  za  vas  neke  vrste  bolečina ,  ko  se  je  treba  odtrgati  od  človeških  razvad  in  sprejeti  služenje  v  božji  ljubezni .  Ni  lahko  slačiti  starega  človeka  z  njegovimi  deli  vred ,  ker  prinaša  bolečino  ločitve  od  greha .  Toda  potrebno  je ,  saj  se  samo  na  ta  način  lahko  v  nas  uresniči  Jezusovo  vstajenje .  Naj  vas  vsaka  sveta  maša  bolj  naredi  željne  in  sposobne  služiti .  Skušajte  hrepeneti  po  tisti  popolnosti ,  ki  se  uresničuje  v  strežbi  drugim .  Naj  se  tudi  v  vas  dogaja  čudež  pomnožitve  kruha ,  ko  bo  v  vas  rasla  ljubezen ,  bolj  ko  jo  boste  razdajali .  Ne  bodite  pri  sveti  maši  samo  obdarovani ,  tudi  vi  darujte  naprej .  Koliko  je  ob  vas  Lazarjev ,  ki  čakajo  na  drobtinice ,  ki  bodo  padle  z  gospodarjeve  mize ?  Bližnji  mogoče  potrebuje  samo  malenkost  vaše  pozornosti  in  ljubezni .  Nikar  ga  ne  zavrnite !  Ne  bojte  se ,  da  bo  za  vas  usahnil  studenec  svetega  Zakramenta .  Bolj  ko  boste  iz  njega  zajemali ,  več  vam  bo  dajal  milosti .  Z  milostmi  Bog  nikoli  ni  varčen ,  ampak  je  z  njimi  vedno  razsipen .  Tudi  vi  ne  varčujte  z  ljubeznijo ,  razdajajte  jo  razsipno . 

Naj  tudi  vas  zajame  veselje ,  ki  je  zajelo  Marijo ,  ko  je  vsa  srečna  zapela  hvalnico  svojemu  Bogu .  Tudi  vi  se  veselite ,  da  ste  deležni  tega  velikega  daru ,  ki  vam  ga  Bog  podarja .  Naj  vam  bo  vsak  dan  kakor  popotnica  na  vsakdanjo  pot  življenja  Marijina  hvalnica .  Tudi  vi  zapojte  z  njo :  » Moja  duša  poveličuje  Gospoda  in  moj  duh  se  raduje  v  Bogu ,  mojem  Odrešeniku . «  Ob  koncu  vam  z  apostolom  Pavlom  vzklikam :  » Veselite  se  v  Gospodu  zmeraj ;  ponavljam  vam ,  veselite  se . «

Moč  je  pokazal  s  svojo  roko ,  razkropil  je  tiste ,  ki  so  ošabni  v  mislih  svojega  srca .  Marija  se  veseli  v  svojem  Bogu ,  ki  je  močan .  Njegova  roka  ima  v  sebi  moč ,  da  naredi  vse  drugače ,  kot  si  človek  zamisli .  Tako  kot  je  bil  v  zgodovini  izvoljenega  ljudstva  Bog  moč  za  vse  Izraelce ,  tako  tudi  Marija  stavi  vse  na  svojega  Boga .  V  njem  je  vsa  njena  moč  in  ona  z  vsem  srcem  zaupa  v  njega ,  ki  je  mogočen .  Marija  to  božjo  moč  čuti  predvsem  v  duhovnem  pomenu  besede .  Ne  misli  na  zunanjo  moč ,  ki  bi  se  kazala  takšno ,  da  bi  se  drugi  bali ,  ampak  predvsem  takšno ,  da  je  Gospod  njena  notranja  moč ,  ki  ji  daje  pogum ,  da  je  sposobna  izpolniti ,  kar  je  običajnemu  človeku  pretežko .  Božjo  moč  doživlja  kot  tisto ,  ki  jo  napravlja  sposobno  služiti  Bogu  z  vsem  srcem  in  vso  dušo  in  vso  močjo .  Glej ,  Bog  je  moja  rešitev ,  zaupam  in  se  ne  bojim ,  kajti  moja  moč  in  moja  pesem  je  GOSPOD  BOG ,  bil  je  moja  rešitev .  Ona  ve ,  da  je  Bog  njena  rešitev  od  vsega  hudega ,  da  je  Bog  njeno  srce  ustvaril  brez  madeža ,  in  mu  zaupa ,  da  jo  bo  brez  madeža  tudi  ohranil .  Ve ,  da  jo  je  Bog  brez  madeža  ustvaril  zato ,  da  bi  jo  dal  za  mater  svojemu  Sinu .  Vsako  dejanje  ima  v  božjih  načrtih  svoj  namen .  Medtem  ko  Bog  uresničuje  svoje  skrivnostne  načrte ,  se  sklanja  tudi  k  človeku  in  se  ozira  na  njegovo  nizkost .  Bog  svoja  dejanja  v  zgodovini  odrešenja  povezuje  tako  čudovito ,  da  se  zdijo  kakor  ena  sama  čudovita  organska  rast  v  dopolnjevanju  stvarstva .  Zato  se  človek  upravičeno  sprašuje ,  kaj  je  njegov  delež  pri  vsem  tem  čudovitem  dogajanju .  Ko  so  se  Izraelci  bali  za  usodo  svojega  mesta  Jeruzalema ,  jih  je  Bog  potolažil  z  besedami  preroka :  Kajti  tako  vam  je  rekel  Gospod  BOG ,  Sveti  Izraelov :  » Če  se  spreobrnete  in  ostanete  mirni ,  boste  rešeni ,  v  mirovanju  in  zaupanju  je  vaša  moč . «  Niso  zadostovali  njihovi  napori  in  njihove  skrbi ,  Bog  sam  jim  je  s  svojo  močjo  pripravil  rešitev .  Tudi  Marija  se  je  vsa  prepustila  Bogu  in  njegovemu  delovanju .  Vedela  je ,  da  je  v  mirovanju  in  zaupanju  njena  moč .  Ko  je  izrekla  svoj  zgodi  se ,  se  je  vsa  prepustila  božjemu  delovanju .  Ni  je  več  skrbelo ,  kako  se  bo  zgodilo ,  saj  je  v  svoji  notranjosti  slišala  božji  glas ,  ki  jo  je  vodil ,  in  mu  je  vdano  sledila .  Vsa  se  je  obrnila  k  Bogu  in  ostala  mirna ,  saj  je  v  celoti  zaupala ,  da  je  to ,  v  kar  jo  Bog  vodi ,  edino  pravilno  in  zveličavno  za  vse  ljudi .  Njene  besede  ob  oznanjenju :  Glej ,  Gospodova  dekla  sem ,  zgodi  se  mi  po  tvoji  besedi  nam  razodevajo  njeno  notranjo  naravnanost . 

Jezus  je  svojim  učencem  v  svojem  poslovilnem  govoru  pri  zadnji  večerji  veliko  povedal .  Vedel  je ,  da  jih  bodo  zajele  stiske ,  zato  jim  je  skušal  vliti  moči ,  da  bi  bila  njihova  vera  bolj  trdna .  » Vaše  srce  naj  se  ne  vznemirja .  Verujete  v  Boga ,  tudi  vame  verujte « .  Učenci  si  pravzaprav  niso  znali  predstavljati ,  kaj  jih  bo  doletelo .  Vsekakor  si  velikega  petka  niti  v  sanjah  niso  predstavljali .  Svojega  učenika  so  imeli  radi ,  vendar  ga  niso  prav  razumeli .  Čeprav  jim  je  večkrat  odkrito  napovedal  svoje  trpljenje ,  ga  niso  prav  razumeli .  Od  njega  so  pričakovali  vse  kaj  drugega  kot  pa  polom  velikega  petka .  Zato  jih  Jezus  bodri  in  jim  skuša  utrditi  vero  v  Očeta :  » Verujete  v  Boga ,  tudi  vame  verujte « .  Mogoče  se  sliši  smešno ,  da  jim  Jezus  tako  priporoča ,  naj  verujejo  v  Očeta  in  tudi  vanj .  Zdi  se  nam  razumljivo ,  da  verujemo  v  Gospoda  kot  našega  Boga  in  v  Očeta ,  ki  nas  je  ustvaril  in  nas  drži  v  bivanju .  Prvim  učencem  pa  ni  bilo  tako  lahko .  Priznati  moramo ,  da  so  učenci  videli  v  Jezusu  predvsem  človeka ,  ki  je  imel  izredne  darove  in  je  bil  vreden  zaupanja .  Res  je  apostol  Peter  izpovedal  vero  v  Jezusa  kot  Boga :  » Ti  si  Kristus ,  Sin  živega  Boga « .  Toda  takoj  Jezus  dodaja :  » Blagor  ti  Simon  Jonov  sin ,  meso  in  kri  ti  nista  tega  razodela ,  ampak  moj  Oče ,  ki  je  v  nebesih « .  Peter  je  sicer  izpovedal  v  imenu  vseh  vero  v  Jezusa  kot  Boga ,  a  besede  niso  bile  njegove .  To  se  vidi  tudi  iz  kasnejšega  Petrovega  ravnanja ,  saj  učenci  še  niso  notranje  dozoreli ,  da  bi  v  Jezusu  lahko  prepoznali  Boga .  Mogoče  so  v  njem  videli  obljubljenega  Mesija ,  ki  bo  obnovil  zemeljsko  slavo  Izraela .  Da  so  spregledali ,  je  bilo  potrebno  vse  nadaljnje  dogajanje :  veliki  petek ,  velika  sobota ,  velika  noč  in  binkošti .  Mogoče  sedaj  laže  razumemo  učence ,  ki  so  zbrani  okoli  Jezusa  in  ga  sprašujejo  za  pot  k  Očetu .  Zdi  se  nam ,  kot  bi  bili  majhni  radovedni  otroci .  Jezusove  dogodke  so  samo  delno  razumeli ;  doživljali  so  jih ,  pa  jih  niso  znali  povezati  v  odrešenjsko  dogajanje .  Tudi  iz  Jezusovega  ravnanja  se  vidi ,  da  jih  razume .  Ve ,  da  mu  ne  morejo  slediti ,  ker  je  zanje  vse  tako  novo .  Skuša  jim  na  najbolj  obziren  način  odpreti  vso  globino  odrešenjskih  dogodkov .  Zdi  se ,  da  učenci  gledajo  in  strmijo  v  Jezusa ,  pa  ga  ne  razumejo .  Evangelist  pravi :  » Poslušali  boste ,  poslušali  -  a  ne  boste  doumeli ,  gledali  boste ,  gledali  -  a  ne  boste  videli « .  Potrebni  so  bili  vsi  kasnejši  dogodki ,  ki  so  prinesli  učencem  razsvetljenje  in  doživetje  Jezusove  skrivnosti . 

» Bog ,  bodi  milostljiv  meni  grešniku ! «  Bog  njegovega  trkanja  ni  preslišal ,  zato  je  vstopil  v  njegovo  srce  in  ga  spremenil .  Tudi  če  množite  svoje  molitve ,  vas  ne  poslušam ,  vaše  roke  so  polne  krvi .  Umijte  se ,  očistite  se !  Odstranite  svoja  hudobna  dejanja  izpred  mojih  oči ,  nehajte  delati  húdo .  Naučite  se  delati  dobro ,  skrbite  za  pravico .  Pomagajte  zatiranemu ,  zagovarjajte  siroto ,  branite  vdovo .  Pridite ,  pravdajmo  se ,  govori  GOSPOD :  Če  so  vaši  grehi  rdeči  kakor  škrlat ,  bodo  beli  kakor  sneg ,  če  so  rdeči  kakor  bagrenina ,  bodo  beli  kakor  volna .  Bogu  ni  nemogoče  spremeniti  barvo :  iz  rdeče  lahko  naredi  belo .  Še  lažje  pa  naredi  iz  grešnega  srca  zopet  čisto  srce .  Njegova  ljubezen  ga  nagiba  k  temu ,  da  odjemlje  grehe  s  sveta .  Njegova  bolečina  zaradi  nezvestobe  čisti  ljubezni  ga  sili ,  da  prihaja  človeku  naproti .  Zaradi  te  bolečine  je  božje  hrepenenje ,  da  bi  očistil  človekovo  grešno  srce ,  neskončno  veliko .  Zato  je  del  te  bolečine  preloži  tudi  v  človeško  srce ,  da  bi  nas  opominjala ,  da  je  v  našem  odnosu  nekaj  narobe .  Bolečina  greha  naj  bi  v  človekovem  srcu  vzbujala  hrepenenje  po  prvotni  lepoti  in  prvotni  čistosti .  Kliče  nas  h  kesanju ,  da  bi  spet  v  vsej  ljubezni  zaživeli  prvo  prijateljstvo  z  Bogom .  Lepoto  in  pomembnost  kesanja  pa  nam  odkriva  že  modrec  iz  stare  zaveze ,  ko  pravi :  » S  takim  ravnanjem  si  svoje  ljudstvo  poučil ,  da  mora  pravični  biti  prijatelj  ljudi .  Svojim  otrokom  vlivaš  veliko  upanje ,  ker  daješ  po  grehu  čas  za  kesanje . « 

Ženin ,  ki  je  središče  dogajanja ,  je  zagledan  v  svojo  drago  in  se  ta  večer  ne  meni  za  nič  drugega .  Pred  svatbo  je  v  skrbeh  pripravljal  praznik ,  sedaj  pa  se  ves  predaja  ljubezni  svoje  drage .  Tako  zelo  je  zagledan  vanjo ,  da  Jezusa  kot  Boga  sploh  ne  opazi .  Ni  opazil ,  da  bo  njegova  zveza  postala  znamenje  za  vse  čase ,  saj  je  njegova  ljubezen  stopila  v  ozadje  in  se  razodeva  božja  ljubezen  do  izvoljenega  ljudstva .  Naslednjim  parom  ne  bo  več  vzor  človeška ,  ampak  božja  ljubezen .  Od  sedaj  mora  mož  ljubiti  svojo  ženo  tako ,  kakor  je  Kristus  ljubil  svojo  Cerkev  in  se  zanjo  daroval . 

Na  križu  je  Jezus  umiral  smrt  vsega  človeštva  vseh  časov .  To  pomeni ,  da  je  pokončal  smrt .  Smrt  je  použita  v  zmagi .  Smrt ,  kje  je  tvoja  zmaga ?  Smrt ,  kje  je  tvoje  želo ?  Želo  smrti  je  greh ,  moč  greha  pa  je  postava .  Hvala  torej  Bogu ,  ki  nam  daje  zmago  po  našem  Gospodu  Jezusu  Kristusu .  Smrt ,  ki  je  bila  vsakemu  človeku  nekaj  groznega ,  je  v  trenutku  Jezusove  zmage  izgubila  vso  svojo  ostrino .  Z  Jezusovim  vstajenjem  ima  tudi  človekova  smrt  vstajenjsko  razsežnost .  Smrt  postane  slovo  od  tega  sveta  bolečin  in  prehod  v  veselje  našega  Gospoda .  Ostane  samo  še  druga  ločitev  ali  druga  smrt .  Ta  druga  smrt  pomeni  dokončno  pogubljenje .  Blažen  in  svet ,  kdor  ima  delež  pri  prvem  vstajenju !  Nad  takimi  druga  smrt  nima  nobene  oblasti ,  ampak  bodo  postali  božji  in  Kristusovi  duhovniki  ter  bodo  kraljevali  z  njim  tisoč  let .  Morje  je  vrnilo  mrtve ,  ki  so  bili  v  njem .  Tudi  smrt  in  podzemlje  sta  vrnila  mrtve ,  ki  sta  jih  hranila .  In  vsak  je  bil  sojen  po  svojih  delih .  Kdor  zmaga ,  ga  druga  smrt  gotovo  ne  bo  prizadela .  Ta  smrt  je  torej  resnična  in  večna .  Pogubljenje  ostaja  tistim ,  ki  se  kljub  ljubezni ,  ki  jo  ima  Bog  do  nas ,  odločijo  za  življenje  brez  Boga  in  brez  ljubezni .  Naša  smrt  ali  ločitev  z  zemlje  je  torej  za  nas  vstajenje .  Smrt  sedaj  ni  več  ločitev  od  Boga ,  temveč  združitev  z  Bogom .  Smrt  je  zadnje  dejanje  v  človeškem  življenju ,  ki  nas  v  celoti  približa  Bogu .  Takrat  bomo  Boga  lahko  gledali ,  kakršen  je .  To  je  čudovita  tolažba ,  ki  nas  dviga  iz  pekla  trpljenja  in  vodi  v  srečo  vstajenja .

Luč  v  razodetje  poganom  in  slavo  Izraela ,  tvojega  ljudstva .  Starček  Simeon  je  Jezusa  imenoval  luč  v  razodetje  poganom .  Pogani ,  ki  so  hodili  v  temi  nevere ,  so  bili  v  Jezusu  poklicani  v  čudovito  svetlobo  vere .  Jezus  kot  luč  prihaja  na  svet .  Najprej  je  seveda  zasvetil  svojemu  ljudstvu .  Resnična  luč ,  ki  razsvetljuje  vsakega  človeka ,  je  prihajala  na  svet .  V  svojo  lastnino  je  prišla ,  toda  njeni  je  niso  sprejeli .  Njegovi  je  niso  sprejeli .  Zavrgli  so  luč ,  ki  jim  je  svetila ,  in  so  raje  izbrali  temo ,  ker  so  bila  njihova  dela  dela  teme . 

Lk  1,68

Lk  1,71

In  ti ,  dete ,  se  boš  imenovalo  prerok  Najvišjega .  Pojdeš  namreč  pred  Gospodom ,  da  pripraviš  njegova  pota .  Zaharija  je  prerokoval  o  svojem  otroku .  Sveti  Duh  mu  je  dal ,  da  je  prerokoval ,  kaj  se  bo  v  resnici  zgodilo .  Janez  Krstnik  je  bil  prerok  Najvišjega ,  ker  je  zanj  živel ,  delal  in  umrl .  Te  besede  je  Zaharija  izrekel  brez  vsakega  ponosa ,  v  veselju  Svetega  Duha .  Tudi  Zaharija  je  iz  vseh  dogodkov  čutil ,  da  se  začenja  nova  doba ,  doba  odrešenja .  V  svoji  zadržanosti  nam  da  lepo  čutiti ,  da  otrok ,  ki  je  sicer  njegov ,  ne  pripada  njemu ,  ampak  je  božja  last .  Zaharija  je  veliko  molil ,  da  bi  prejel  otroka ,  ki  bo  nadaljeval  njegov  rod .  Otrok  je  božji  dar  in  blagoslov  Najvišjega  za  vsako  družino .  Posebej  pa  je  to  čutil  Zaharija ,  ker  se  mu  je  Janez  rodil  v  starosti .  Stopimo  sedaj  v  svetišče  k  Zahariju  in  prisluhnimo  njegovemu  dvogovoru  z  angelom .

Glejte ,  Božje  Jagnje ,  ki  odvzema  greh  sveta

Jn  1,43 - 51

Mt  5,3

V  stari  zavezi  poudarjajo ,  da  je  Boga  nemogoče  videti  in  ostati  živ .  Bog  je  Mojzesu  rekel :  » Mojega  obličja  ne  moreš  videti ;  kajti  noben  človek  me  ne  more  videti  in  ostati  živ . «  Človek  je  preveč  ubogo  bitje  in  bi  ne  prenesel  božjega  pogleda ,  iz  katerega  izhajajo  toliki  vrelci  milosti ,  ki  jih  človek  ni  sposoben  sprejeti .  Človek  ne  more  videti  božjega  veličastva ,  ker  ne  bi  prenesel  njegovega  sijaja .  Boga  lahko  gledajo  samo  čisti  v  srcu . 

Blagor  tistim ,  ki  so  zaradi  pravičnosti  preganjani

Lahko  bi  razmišljali ,  kako  bi  bilo ,  če  prva  človeka  ne  bi  grešila .  Mislim ,  da  je  tako  razmišljanje  prazno .  Potrebno  je  razmišljati  o  tem ,  kar  nas  obdaja  sedaj  in  kako  tu  narediti  čimveč  koristnega  za  odrešenje .  Človek ,  ki  ima  svobodno  voljo ,  Boga  vedno  znova  preseneča ,  čeprav  je  Bog  vsemogočen  in  vse  ve .  Ve ,  kaj  se  bo  zgodilo  s  posameznim  človekom ,  pa  mu  kljub  temu  pušča  vso  svobodo ,  da  se  lahko  po  svoje  odloči .  Umetnost  Boga  je  prav  v  tem ,  da  kljub  človekovi  samovolji  in  svobodi  vodi  človeka  tako ,  da  tudi  hudo  obrača  v  njegovo  dobro .  Njegova  ljubezen  do  človeka  je  tako  velika ,  da  ga  ne  pusti  na  tleh ,  temveč  mu  pomaga  vstati .  Predvsem  pa  moramo  razumeti ,  da  smo  pred  Bogom  vsi  ena  sama  družina  božjih  otrok  in  ne  osamljeni  posamezniki .  Zato  nas  tudi  naše  delo  povezuje  med  seboj .  Tako  lažje  razumemo ,  da  Bog  trpljenje  nedolžnih  porabi  tam ,  kjer  najbolj  potrebuje  človekovo  velikodušnost .  Naš  cilj  ni  živeti  brez  trpljenja .  Jezus  nam  je  s  svojim  življenjem  pokazal ,  kako  je  treba  s  to  skrivnostjo  živeti ,  čeprav  je  ne  razumemo .  Kako  sprejeti  trpljenje  kljub  temu ,  da  se  mi  upira  do  zadnjega  vlakna  mojega  bitja ?  Svojim  učencem  ni  obljubil  nebes  na  zemlji ,  temveč  preganjanje .  Tako  trpljenje  in  preganjanje  je  hkrati  velika  čistilnica .  Ravno  v  trpljenju  se  človek  najgloblje  srečuje  s  smislom  svojega  življenja .  Ko  je  človek  sam ,  brez  vseh  slepil  in  lažnih  upanj ,  stoji  kakor  pred  božjim  obličjem  in  ponudeno  roko  sprejme  ali  pa  zavrne .  Ko  si  človek  ne  more  več  pomagati ,  išče  še  zadnjo  rešilno  bilko  in  prosi  pomoči .  Trpljenje  človeku  odvzame  ves  napuh  in  ga  pusti  razgaljenega .  Človek  vidi ,  kako  ubog  in  nesposoben  je  sam  živeti .  V  mnogih  ljudeh  se  takrat  obnovi  iskreno  prijateljstvo  z  Bogom .  Človek  trpljenja  ne  razume  več  kot  nekaj  nepotrebnega ,  ampak  kot  zorenje  v  svetosti .  Zato  Jezus  mirno  reče  vsem  trpečim :  » Blagor  vam . «  Ne  zato ,  ker  trpijo ,  ampak  zato ,  ker  so  v  življenju  postali  zrelejši  in  trdneje  povezani  z  Bogom . 

Priče  tega  veselja  so  mnogi  pravični ,  ki  so  živeli  osebno  povezavo  z  Bogom .  Veselite  se  v  GOSPODU ,  radujte  se ,  pravični ,  vriskajte  vsi ,  ki  ste  iskreni  v  srcu .  Psalmista  je  navdajalo  veselje  zaradi  Gospodove  zvestobe  in  pravičnosti .  Tega ,  kar  je  nosil  v  srcu ,  ni  mogel  zadržati .  Moral  je  opevati  Gospodovo  slavo .  Vriskajte ,  pravični ,  v  GOSPODU ,  iskrenim  pristaja  hvala ;  zahvaljujte  se  GOSPODU  s  citrami ,  na  harfo  desetih  strun  mu  igrajte ;  pojte  mu  novo  pesem ,  dobro  igrajte  ob  vzklikanju .  Zakaj  GOSPODOVA  beseda  je  prava ,  vse  njegovo  delo  je  v  zvestobi ;  ljubi  pravičnost  in  pravico ,  zemlja  je  polna  GOSPODOVE  dobrote .  Človek ,  ki  je  zapisal  te  besede ,  je  v  življenju  doživel  srečanje  z  Bogom .  Božje  dobrote  ni  nikoli  pozabil .  Vedno  je  premišljeval  o  njem  in  ga  nosil  v  svojem  srcu .  Nosil  je  srečo  v  sebi .  Toda  ne  smemo  si  predstavljati ,  da  ta  človek  ni  imel  nobenih  križev  in  težav .  Gotovo  je  tako  kot  vsi  drugi  ljudje  doživljal  zunanje  trpljenje .  To  trpljenje  pa  ga  ni  vrglo  ob  tla  in  mu  vzelo  moči ,  saj  je  v  njem  živel  sam  Bog .  Ta  mu  je  bil  moč  v  sleherni  stiski  in  veselje  v  vsaki  žalosti .  Notranja  moč  ga  je  vodila ,  da  je  hodil  vedno  krepkejši .  Božji  glas ,  ki  ga  je  slišal  v  sebi ,  ga  je  vodil  po  poti  pravičnosti .  Zato  v  življenju  ni  spletkaril  in  ni  mu  bilo  treba  ničesar  skrivati ,  ker  so  bila  njegova  dela  pravična .  Kdor  namreč  dela  húdo ,  sovraži  luč  in  ne  pride  k  luči ,  da  se  ne  bi  pokazala  njegova  dela .  Kdor  pa  se  ravna  po  resnici ,  pride  k  luči ,  da  se  razkrije ,  da  so  njegova  dela  narejena  v  Bogu . 

Današnji  evangelij  ni  nič  kaj  moderen .  Le  kdo  rad  sliši ,  da  je  treba  vstopiti  skozi  ozka  vrata  v  večno  življenje ?  Danes  je  vse  usmerjeno  v  udobje ,  ljudje  hodijo ,  kjer  jim  ugaja ,  in  počnejo ,  kar  se  jim  zljubi .  Nekateri  ljudje  bi  rekli ,  da  je  Jezus  za  današnje  čase  staromoden  in  neprepričljiv .  Toda  kljub  temu  ostajajo  evangeljske  besede  trdne  in  nespremenljive .  Celo  Jezus  sam  je  rekel  o  sebi :  » Ne  mislite ,  da  sem  prišel  razvezat  postavo  ali  preroke ;  ne  razvezat ,  temveč  dopolnit  sem  jih  prišel .  Resnično ,  povem  vam :  Dokler  ne  preideta  nebo  in  zemlja ,  ne  bo  prešla  niti  ena  črka  ali  ena  črtica  postave ,  dokler  se  vse  ne  zgodi . «  Nekateri  so  od  Jezusa  pričakovali  vse  kaj  drugega ,  kot  so  slišali .  Gorečneži  so  si  zapomnili  Jezusovo  ravnanje  s  farizeji  in  pismouki ,  ko  je  bil  z  njimi  strog .  Toda  Jezus  jih  ni  odklanjal  kot  ljudi ,  odklanjal  je  njihovo  ravnanje .  Ni  mu  bilo  všeč ,  ker  so  tako  rekoč  zapirali  vrata  v  nebeško  kraljestvo  in  zapovedim  dodajali  predpise  iz  človeškega  izročila .  Toda  gorje  vam ,  pismouki  in  farizeji ,  hinavci ,  ker  pred  ljudmi  zaklepate  nebeško  kraljestvo .  Vi  sami  namreč  ne  vstopate ,  tistim ,  ki  bi  radi  vstopili ,  pa  ne  dovolite  vstopiti .  Nebes  Bog  vendar  ni  ustvari  zase ,  da  bi  sam  v  njih  kraljeval .  Bog  je  ustvaril  človeka  zato ,  da  bi  bil  skupaj  z  njim  v  veselju  večnega  življenja  in  z  Jezusovo  daritvijo  na  križu  postal  dedič  kraljestva .  Z  božje  strani  nam  je  vstop  v  nebeško  kraljestvo  zagotovljen .  Ne  bo  nam  ga  zaprl  in  prepovedal  vstopiti .  Samo  od  nas  je  odvisno ,  ali  ga  v  svojem  življenju  izberemo  ali  ne .  Jezus  nas  samo  opozarja ,  ker  dobro  pozna  našo  človeško  naravo ,  in  dobro  ve ,  kje  so  za  nas  zanke  in  nevarnosti ,  da  lahko  pademo .  Na  misel  nam  pride ,  da  je  Bog  po  svoje  trd  z  nami ,  ker  je  omejil  vstop  v  nebeško  kraljestvo .  » Vstopíte  skozi  ozka  vrata !  Kako  ozka  so  vrata  in  kako  tesna  je  pot ,  ki  vodi  v  življenje ,  in  malo  jih  je ,  ki  jo  najdejo . «  Te  besede  lahko  zvenijo ,  kot  da  je  Bog  tisti ,  ki  je  zožil  vrata  za  vstop  v  nebeško  kraljestvo .  Bil  naj  bi  tisti ,  ki  je  postavil  pogoje  za  vstop  v  večno  srečo .  Ne ,  Bog  bi  rad  imel  pri  sebi  vse  ljudi ,  ki  jih  je  ustvaril ,  in  noče ,  da  bi  kdo  ostal  zunaj .  Tako  tudi  ni  volja  vašega  Očeta ,  ki  je  v  nebesih ,  da  bi  se  pogubil  kateri  od  teh  malih .  Vsi  smo  povabljeni ,  da  vstopimo  v  veselje  večnega  blaženstva . 
