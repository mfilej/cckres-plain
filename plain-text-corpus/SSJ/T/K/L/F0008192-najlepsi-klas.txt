 
Lojze  Kozar  ml .

Danijel  je  moj  ljubljeni  otrok .  To  seveda  ne  pomeni ,  da  ostalih  nimam  rada ,  ali  da  jih  imam  manj  rada .  Rada  imam  Ivana ,  prvorojenca .  Kako  sem  se  vzradostila ,  ko  sem  zaznala ,  da  se  v  meni  budi  novo  življenje !  Na  ta  srečni  trenutek  sem  dolgo  čakala ,  skoraj  štiri  leta .  Z  Martinom  sva  se  poročila  v  naši  črensovski  cerkvi  desetega  februarja  leta  1889 .  Poročil  naju  je  naš  dobri  župnik  Boltižar  Vugrinčič ,  doma  od  Svetega  Juraja  na  Bregu ,  na  drugi  strani  Mure .  Z  njegovim  blagoslovom  sva  začela  skupno  življenje  najprej  na  mojem  domu .  Po  rojstvu  šestega  otroka ,  Martina ,  pa  smo  se  preselili  v  novo  hišo .  No ,  ni  bila  nova ,  le  za  nas  je  bila  nova . 

Po  tem  pogovoru  sem  bil  že  bliže  odločitvi .  Saj  navsezadnje  gre  za  mojega  sina ,  za  njegovo  prihodnost .  In  če  Bog  da ,  bo  morda  tudi  on  nekoč  postal  duhovnik .  No ,  to  bi  bilo  vsekakor  zelo  lepo .  A  ne  vem ,  če  smo  tega  vredni .

Fant  je  tako  mirno ,  prepričljivo  in  dobrohotno  govoril ,  da  sem  kar  čutil ,  kako  pada  breme  z  mojih  ramen .

» Kako  ti  je  že  ime ? «  je  vprašal  fant .

Stisnil  mi  je  roko  in  me  pogledal  v  oči .  V  njih  je  odsevala  čista  duša ,  dobro  srce  in  vedel  sem ,  da  bom  odslej  imel  v  njem  dobrohotnega  zaveznika .

Poslovili  smo  se .  Kako  hitro  je  minilo  teh  osem  let !  Zapuščamo  poslopje  poljanske  gimnazije  v  Ljubljani ,  zapuščamo  svoje  mladostne  prijatelje  in  se  oziramo  v  prihodnost .  Slovo  ni  bilo  enako  težko  od  vseh  sošolcev .  Nekateri  so  postali  moji  sošolci  šele  pred  dvema  letoma ,  ko  smo  mi  Prekmurci  prišli  v  Ljubljano .  Saj  so  se  nam  v  Ljubljani  odprla  nova  obzorja ,  a  vendar  mi  je  hudo ,  da  je  mati  Slovenija  nam  Prekmurcem  še  vedno  le  mačeha .  Gimnazijo  v  Soboti  naj  bi  vzdrževala  Sobota  sama .  A  kako  naj ,  na  pol  vas ,  nosi  tako  visoke  stroške .  Vodstvo  je  bilo  prisiljeno  ukiniti  višje  razrede  gimnazije  in  dijaki  smo  se  razkropili  na  vse  strani .  Štirje  smo  odšli  na  poljansko  gimnazijo  v  Ljubljano .  Poleg  mene  še  mirni  in  resni  Danijel  Halas  iz  Črensovec ,  pa  plahi  Jožef  Varga  iz  Bogojine  ter  zvedavi  Vladimir  Škerlak ,  luteran  iz  Sobote .  Vladimir  nadaljuje  s  študijem  prava .  Vem ,  da  bo  postal  dober  pravnik ,  saj  je  bil  vedno  vztrajen  in  odločen .  Predvsem  pa  pošten .  Vem ,  da  bo  zavezan  resnici ,  da  jo  bo  branil  in  iskal .

Danijel  in  Jožef  sta  si  izbrala  lepa  poklica .  Želita  postati  duhovnika .  Predvsem  Danijel  je  veliko  govoril  o  tem .  Da  želi  kot  duhovnik  služiti  svojemu  ljudstvu ,  da  želi  po  zgledu  mnogih  dobrih  duhovnikov ,  predvsem  Ivanocyja ,  Jožefa  Klekla ,  Sakoviča ,  Baše  in  drugih  ljudem  prinašati  dar  odrešenja ,  delati  za  večno  srečo ,  za  zveličanje  ljudi .

Pripoved  bogoslovca  Jožefa  Smeja

Goreče  sem  molil ,  da  bi  mi  bila  dana  milost ,  da  bi  dosegel  cilj  in  postal  duhovnik .  Prosil  sem ,  da  bi  smel  vsaj  enkrat  maševati  pri  milostnem  oltarju  Marije  pod  Logom .  Molil  sem ,  da  bi  tako  zbrano  in  pobožno  maševal ,  kot  je  maševal  nepoznani  duhovnik .  Da  bi  znal  tako  lepo  nagovoriti  ljudi  in  jih  navdušiti  za  lepo  življenje ,  za  življenje  z  Jezusom  in  Marijo .

Z  veseljem  sem  sprejel  kaplana  Danijela  Halasa .  Že  prvo  srečanje  mi  je  povedalo ,  da  je  to  res  pravi  Jezusov  duhovnik .  Sicer  sem  pa  že  prej  o  njem  slišal  samo  dobro .  Dan  po  prazniku  Marijinega  vnebovzetja ,  na  praznik  sv.  mučenca  Roka ,  je  prišel  v  našo  župnijo  in  v  cerkvi  sv.  Janeza  Krstnika  opravil  prvo  sveto  mašo  v  naši  župniji .  Opazoval  sem  ga ,  kako  zbrano  je  maševal .  Videl  sem ,  da  je  res  ves  v  dogajanju .  Da  je  sveta  maša  zanj  res  Kristusova  daritev .  Doživeto  je  izgovarjal  besede ,  poklekal ,  blagoslavljal .  To  niso  bile  samo  zunanjosti .  Veroval  je ,  kar  je  delal .  Kar  je  delal ,  je  veroval .

Res  smo  se  trudile  za  lepo  življenje .  Saj  nam  je  kaplan  Danijel  dal  lep  zgled .  Tudi  on  se  je  trudil  za  lepo  življenje .  Trudil  se  je  še  bolj ,  kot  mu  je  bilo  naloženo .  Saj  se  je  naučil  madžarskega  jezika ,  da  nam  je  lahko  spregovoril  v  našem  maternem  jeziku .  Zelo  smo  mu  hvaležni  za  to .

Nekega  dne  je  k  meni  v  župnišče  prišel  starejši  možak .  Zagledal  sem  ga  že  od  daleč .  Kmet  s  cekarjem  v  roki ,  z  velikim  klobukom  na  glavi .  Ko  je  prišel  bliže ,  sem  ga  takoj  prepoznal .

Nekaj  fantov  je  odšlo  poizvedovat  v  Lendavo ,  a  nihče  ni  vedel  nič  natančnega .  Videli  so  ga  na  Hotizi .  Ustavil  se  je  kakor  običajno  pri  prijatelju ,  župniku  Matiju  Balažicu .  Od  tam  je  odšel .  Kam ? 

Halasa  so  imenovali  mučenec  tudi  drugi  govorniki ,  tudi  predsednik  in  predsednica  Marijine  družbe .

Jaz  sem  ustrelil  župnika  Halasa .  Jaz  sem  bil  eden  izmed  tistih ,  ki  so  Halasa  odpeljali  do  Mure ,  ga  tam  ustrelili  in  vrgli  v  reko .  To  sem  storil ,  ker  sem  to  moral  storiti .  Saj  sam  ne  vem ,  kako  je  bilo .  Morda  sem  nekoliko  tudi  mislil ,  da  je  tako  prav .  A  zdaj  vem ,  da  ni  bilo  prav .  In  madež  na  meni ,  madež  v  mojem  srcu  bo  ostal  na  veke .  Nimam  se  kam  skriti ,  to  dejanje  me  povsod  spremlja .  Postalo  je  del  mene .  Ni  potrebno  nobeno  sodišče ,  nobena  zunanja  kazen .  Dovolj  je  teža ,  ki  je  s  sproženim  strelom  padla  na  moje  srce .  Lahko  se  jezim ,  lahko  se  pogrezam  v  brezno  bolečine ,  a  spremeniti  se  ničesar  ne  da .  Lahko  preklinjam  tiste ,  ki  so  si  izmislili  ta  peklenski  načrt  in  me  vanj  vključili .  A  tudi  to  je  brez  pomena .  Kletev  samo  množi  mojo  bolečino ,  veča  moj  nemir .  Kaj  naj  storim ?  Naj  stopim  pred  javnost  in  rečem :  » Jaz  sem  Halasov  morilec . «  Saj  pravim ,  da  nobena  zunanja  kazen  ne  bo  mogla  izbrisati  madeža  v  mojem  srcu .  Pa  tudi  močan  nisem  dovolj ,  da  bi  to  storil ,  da  bi  se  javil  na  sodišču  in  se  obtožil .  Lahko  se  obtožujem  le  kot  neznanec .  Ne  vem ,  kako  bom  živel  s  tem  bremenom .  Pravijo ,  da  čas  celi  rane .  Bo  čas  zacelil  tudi  mojo  rano ?  Ali  pa  bom  vse  življenje  blodil  in  trepetal ?  Pa  saj  nisem  ničesar  kriv .  Kar  sem  storil ,  so  mi  ukazali .  Moral  sem  ubogati  povelje .  A  če  nisem  kriv ,  zakaj  potem  ta  nemir ?  Zakaj  vedno  znova  slišim  pok  pušk ?  Zakaj  me  vznemirja  vsaka  uniforma ?  Zakaj  se  sploh  sprašujem  o  vsem  tem ?  Ali  sem  že  zmešan ?  Se  mi  že  blede ?  Nič .  Pustil  bom  vse  to .  Delal  bom  in  živel ,  kakor  da  sploh  nikoli  nisem  držal  puške  v  rokah .  Saj  nisem  edini .  Tudi  drugi  živijo ,  pa  so  zagrešili  še  hujša  grozodejstva .  Preveč  se  ukvarjam  s  tem  vprašanjem .  Reševati  moram  sebe .  To  je  edino  pomembno .  Vztrajati  moram .  Morda  pa  bom  nekoč  le  rešen  bremena .  Morda  je  kdo ,  ki  mi  ga  lahko  odvzame .  Res  sem  tudi  jaz  sprožil  puško ,  a  nisem  bil  edini ,  ki  je  Halasu  vzel  življenje .  Nisem  edini  sprožil  puške .  A  že  prej  so  Halasu  vzeli  življenje  tisti ,  ki  so  sklenili ,  da  ga  je  potrebno  ubiti .  Že  prej  so  mu  vzeli  življenje  tisti ,  ki  so  zasnovali  načrt ,  ki  sem  ga  jaz  le  pomagal  izpeljati .  Prisiljen .  Kajti ,  če  bi  mi  danes  kdo  to  naročil ,  bi  ravnal  povsem  drugače .  A  takrat  pač  nisem  mogel  drugače .  Zdaj  res  končam  s  tem .  Povedal  sem  in  nikoli  več  o  tem  ne  bom  spregovoril .  Povedal  sem ,  a  vendar  nihče  ne  ve ,  kdo  sem .  Naj  ostane  skrivnost .  Naj  ostanem  skrit .  Morda  mi  bo  tako  lažje .  Konec .  Nikoli  več  ne  bom  šel  v  tisto  temo ,  k  tisti  prekleti  reki .  Prekleti ?  Kaj  pa ,  če  je  blagoslovljena ?  Blagoslovljena  po  žrtvi ,  po  krvi ,  ki  se  je  pomešala  z  njeno  vodo ?  Ali  lahko  ta  voda  opere  mojo  krivdo ?  Ali  lahko  žrtev  reši  tudi  morilca ?  Ne ,  saj  nisem  morilec .  Sem  le  streljal ,  ker  so  mi  ukazali .  Nisem  vedel ,  kaj  delam .  Ah ,  ne ,  dobro  sem  vedel ,  kaj  delam .  Dobro  sem  vedel .  A  zdaj  je ,  kar  je .  Najbolje  bo ,  da  se  spet  napijem .  Tako  bom  vsaj  za  nekaj  časa  pozabil  in  se  rešil  krempljev ,  ki  me  držijo  s  strašno  silo .

Ni  bilo  upanja ,  da  bom  lahko  postala  redovnica .  Med  vojno  to  skoraj  ni  bilo  mogoče ,  po  vojni  pa  so  samostane  začeli  zapirati .  Nisem  vedela ,  kaj  naj  storim ,  na  koga  naj  se  obrnem .  Počutila  sem  se  izgubljeno  in  povsem  nemočno .  A  jeseni  sem  vseeno  odšla  v  samostan .  Postala  sem  sestra  Jerneja .  Iz  dna  srca  sem  hvaležna  mučencu  Danijelu  Halasu ,  saj  mi  je  prav  on  izprosil  milost  redovniškega  poklica .

Mariborski  škof  Ivan  Jožef  Tomažič  je  Danijela  Halasa  imenoval  za  prvega  župnika  župnije  Velika  Polana .  Prej  je  župnijo  vodil  duhovnik  Anton  Rantaša .  Halas  je  prišel  v  Veliko  Polano  15.  decembra  1938  v  spremstvu  dekana  Jeriča ,  lendavskega  župnika  Štefana  Bakana  in  urednika  Novin  Jožefa  Klekla  st.  Pred  cerkvijo  so  novega  župnika  slovesno  sprejeli .

Spovednik
