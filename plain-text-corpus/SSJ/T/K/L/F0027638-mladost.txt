 
Kapitan  je  več  let  plul  na  obalnih  ladjah ,  pozneje  po  Sredozemlju ,  nazadnje  pa  je  služboval  v  zahodnoindijski  mornarici .  Še  nikoli  doslej  pa  ni  plul  okoli  Rta  dobrega  upanja .  Ker  je  pisal  bolj  slabo ,  bi  lahko  pisal  le  nekakšne  nepopolne  zapiske ,  vendar  mu  za  pisanje  ni  bilo  posebej  mar .  Kljub  vsemu  sta  bila  oba  dobra  mornarja  in  v  primerjavi  s  tema  starima  morskima  sabljama  sem  se  počutil  kot  fantič  ob  dveh  starih  očetih . 

Končno  so  nas  natovorili .  Vkrcali  smo  tudi  posadko .  Osem  sposobnih  mornarjev  in  dva  vajenca .  Nekega  večera  smo  se  usmerili  proti  bojam ,  ki  so  označevale  izhod  iz  pristanišča ,  pripravljeni  na  odhod  na  odprto  morje  in  v  pričakovanju  potovanja ,  ki  nas  je  čakalo  naslednji  dan .  Gospa  Beard  naj  bi  z  nočnim  vlakom  odpotovala  domov .  Ko  smo  ladjo  privezali ,  smo  se  odpravili  na  čaj .  Večino  časa  smo  molčali .  Za  mizo  smo  bili  Mahon ,  starejši  par  in  jaz .  Prvi  sem  popil ,  zato  sem  se  izmuznil  od  mize  po  cigarete .  Moja  kabina  je  bila  v  lopi ,  točno  nasproti  krme .  Voda  je  narastla ,  pihal  je  svež  veter  in  narahlo  je  rosilo .  Dvojna  pristaniška  vrata  so  bila  odprta ,  skozi  temo  pa  so  v  pristanišče  prihajali  in  odhajali  parniki ,  natovorjeni  s  premogom .  Njihove  svetilke  so  svetlo  gorele ,  propelerji  so  rahlo  treskali ,  vijaki  so  škripali ,  s  pomola  pa  se  je  slišalo  glasno  vzklikanje .  Ogledoval  sem  si  povorko  žarometov ,  ki  so  se  vzpenjali  proti  nebu  in  zelene  luči ,  ki  so  svetile  nad  večernim  morjem ,  ko  je  vame  zasvetila  močna  rdeča  svetloba ,  ki  je  trenutek  zatem  izginila ,  se  ponovno  pojavila  in  obstala .  Tik  pred  mano  se  je  prikazal  premec  parnika .  Takrat  sem  glasno  zaklical  v  kabino :  > Hitro  pridite  sem  gor ! <  Potem  sem  iz  teme  zaslišal  glas ,  ki  je  dejal :  > Ostanite  tukaj ,  gospod . <  Zazvonil  je  zvonec .  Drugi  glas  je  svareče  vzkliknil :  > Nese  nas  točno  v  barko ,  gospod . <  Odgovoril  je  osoren  glas  > Vse  je  v  redu . <  Naslednje ,  kar  sem  slišal ,  je  bil  silovit  tresk ,  ko  se  je  parnik  s  svojim  kljunom  zaletel  v  naše  sprednje  vrvi .  Za  trenutek  je  nastala  zmeda ,  bilo  je  veliko  kričanja  in  brezumnega  tekanja .  Parnik  je  zarjovel .  Potem  je  nekdo  dejal :  > Vse  je  v  redu ,  gospod . <  > Ali  je  z  vami  vse  v  redu ? < ,  se  je  oglasil  robat  glas .  Stekel  sem  naprej ,  da  bi  ocenil  škodo  in  zaklical  nazaj :  > Mislim  da  ni  velike  škode . <  > Počasi  nazaj , <  je  nadaljeval  robat  glas .  Ponovno  se  je  oglasil  zvonec .  > Čigav  parnik  je  to ? < ,  je  zakričal  Mahon .  Ko  sem  se  obrnil ,  sem  lahko  videl  le  še  ogromno  senco ,  ki  se  je  premikala  nedaleč  stran .  Zakričali  so  nam  neko  ime ,  bilo  je  žensko  ime ,  Miranda  ali  Melissa  ali  nekaj  podobnega .  > To  pomeni  še  nadaljnji  mesec  v  tej  prekleti  luknji , <  se  je  Mahon  obrnil  proti  meni ,  ko  sva  s  svetilko  v  roki  pregledovala  razdejane  ograje  in  pretrgane  opornike .  > Kje  pa  je  kapitan ? <

Potegnili  so  nas  nazaj  v  notranje  pristanišče  in  postali  smo  že  kar  nekakšna  pritiklina  tega  pristanišča ,  nekakšna  spaka ,  nepremičnina .  Ljudje  so  s  prstom  kazali  na  nas  in  svojim  obiskovalcem  razlagali :  > To  je  barka ,  ki  namerava  v  Bangkok .  Tukaj  je  že  šest  mesecev ,  že  trikrat  se  je  vrnila . <  Med  počitnicami  so  fantiči  priveslali  s  čolni  v  bližino  ladje  in  klicali  > Judea ,  ahoj ! <  In  če  se  je  ob  ograji  prikazala  glava  katerega  izmed  članov  posadke ,  so  zakričali :  > Kam  pa  nameravate ?  V  Bangkok ? <  in  se  začeli  smejati .  Na  ladji  smo  ostali  le  trije .  Ubogi  stari  kapitan  se  je  potikal  po  kabini .  Mahon  je  prevzel  kuharske  dolžnosti  in  v  sebi  je  nepričakovano  odkril  francoskega  genija  za  pripravo  okusnih  prigrizkov .  Nezavzeto  sem  opazoval  opremljanje  ladje .  Pravzaprav  smo  postali  že  pravi  meščani  Flamoutha .  Vsi  lastniki  trgovin  so  nas  že  poznali .  Brivci  in  prodajalci  tobaka  so  nas  iz  navade  spraševali :  > Ali  mislite ,  da  boste  sploh  kdaj  prispeli  do  Bangkoka ? <  Medtem  so  se  lastnik ,  zavarovalniški  agentje  in  prevozniki  prepirali  v  Londonu .  Mi  pa  smo  še  naprej  prejemali  plačilo  . . .  Podaj  steklenico .

Zadeve  na  ladji  so  začele  postajati  vse  bolj  resne .  V  vodo  smo  že  spustili  rezervni  čoln .  Drugi  je  bil  pripravljen  za  izplovitev .  Imeli  smo  še  enega ,  štirinajst  čevljev  dolgega ,  ki  je  bil  zasidran  zadaj  na  sedlu ,  kjer  je  bil  popolnoma  varen .

Mahon  je  nenadoma  zagledal  parnik ,  ki  je  plul  daleč  stran .  Kapitan  Beard  je  dejal :  > Morda  s  to  ladjo  lahko  še  kaj  storimo . <  Izobesili  smo  dve  zastavi ,  ki  sta  v  mednarodnem  pomorskem  jeziku  pomenili  > V  ognju .  Potrebujemo  takojšnjo  pomoč . <  Parnik  se  je  hitro  začel  večati  in  kmalu  je  odgovoril  z  dvema  zastavama  na  svojem  jamboru ,  ki  sta  pomenili  > Prihajamo  na  pomoč . <

> Ja ,  ja !  Seveda !  Z  nami  je  vse  v  redu . <

Pred  sončnim  zahodom  se  je  na  čolna ,  ki  sta  plula  že  daleč  zadaj  ulil  močan  dež  in  takrat  je  bilo  zadnjič ,  da  sem  ju  videl .  Naslednji  dan  sem  sedel  za  krmilom  svoje  orehove  lupine  moje  prve  ladje ,  ki  sem  ji  poveljeval  okoli  mene  pa  ni  bilo  ničesar  razen  vode  in  neba .  Dopoldan  sem  zagledal  vrhove  jader  ladje ,  ki  je  bila  daleč  stran ,  vendar  nisem  rekel  ničesar ,  in  moja  tovariša  je  nista  opazila .  Vidite ,  bal  sem  se ,  da  je  morda  namenjena  domov  in  prav  nič  me  ni  mikalo ,  da  bi  se  obrnil  nazaj ,  ko  pa  sem  bil  tik  pred  vrati  Vzhoda .  Krmaril  sem  proti  Javi  še  eno  blagoslovljeno  ime  kot  Bangkok .  Plul  sem  več  dni .
