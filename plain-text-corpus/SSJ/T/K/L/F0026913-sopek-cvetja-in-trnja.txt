 
p .  Anton  Nadrah 

“ Neprestano  si  mi  v  mislih ,  kakor  da  doživljaš  kaj  posebno  hudega .  Zato  te  še  posebno  izročam  Božjemu  in  Marijinemu  varstvu . ”  Tako  in  podobno  mi  je  napisala  na  Marijino  podobico .

Še  ko  me  je  mama  pestovala  v  naročju  in  me  vpraševala ,  kaj  bi  rada  postala ,  sem  odgovarjala :  “ Rada  bi  bila  velika ,  da  bi  pekla  kruh . ”  Mama  se  je  tej  moji  želji  vedno  začudila :  “ Le  zakaj  si  želiš  prav  peči  kruh ,  saj  ti  ga  nikoli  ne  manjka ? ”  Res :  kruha  pod  našo  streho  ni  manjkalo  niti  v  hudih  vojnih  letih ,  čeprav  je  bil  tedaj  naš  kruh  pogosto  trd ,  črn ,  koruzen  ali  ječmenov .  Želja ,  da  bi  pekla  kruh ,  pa  je  vedno  tlela  v  mojem  srcu .

Tedaj  me  je  v  srcu  zgrabila  dotlej  neznana  bolečina ,  zavest  krivde .  Rada  bi  bila  popotniku  zaklicala ,  naj  se  ustavi ,  rada  bi  za  njim  ponesla  košček  kruha ,  tistega  dobrega  kruha ,  ki  sem  ga  s  tolikšnim  ponosom  sama  spekla .  Toda  neznana  bolečina  mi  je  stiskala  grlo ,  mi  hromila  noge .  Nisem  mu  zaklicala  besede ,  nisem  mu  ponesla  koščka  kruha .  Odšel  je  popotnik ,  bolan  in  lačen ,  odšel  je ,  boleče  razočaran .

Haleb  se  je  sklonil ,  dvignil  Mihca  v  naročje  in  se  smehljal .  “ Mihec ,  saj  se  že  dolgo  poznava ,  nobenega  hudobnega  Haleba  ni  nikjer ,  rad  te  imam ,  le  še  pogosto  pridi  k  meni .  “ Segel  je  v  žep  in  dal  Mihcu  lepo  hruško .  “ Mihec ,  zdaj  pa  pojdi  v  hišo  k  našim  punčkam ,  pa  se  boste  igrali ,  jaz  moram  nakrmiti  živino , ”  je  dejal  Haleb  in  postavil  Mihca  na  tla .

Nehote  se  je  Marjeta  zalotila  v  spominih  na  mladost ,  na  otroška  in  dekliška  leta .  Tedaj  je  imela  do  cerkve  daleč ,  vendar  ni  nikoli  opustila  nedeljske  maše .  Spominja  se ,  kako  je  včasih  jokala ,  ko  jo  mama  pozimi ,  v  visokem  snegu ,  ni  pustila  v  cerkev ,  dokler  je  bila  otrok .  Ko  pa  je  doraščala ,  je  ni  bilo  stvari ,  ki  bi  jo  zadržala  od  nedeljske  maše .  Tedaj  si  je  nadvse  želela ,  da  bi  bila  blizu  cerkve .  Da ,  želela  si  je ,  da  bi  se  poročila  v  tak  kraj ,  kjer  bi  bila  cerkev  blizu .  Sanjarila  je ,  kako  bi  tedaj  ne  samo  ob  nedeljah ,  ampak  pogosto  tudi  ob  delavnikih  pohitela  v  cerkev .  Sanjarila  je ,  kako  bi  vodila  s  seboj  otroke . . .

Nehvaležno  delo

“ Ne ,  ne ,  nič  me  ne  bi  utrujali ,  tako  rada  bi  jih  spet  videla ! ”  je  vzkliknila  ženica .  “ Mama ,  kmalu  ozdravi  in  se  vrni  domov ,  pa  bomo  spet  vsi  okrog  tebe , ”  so  ji  odgovarjali .

“ Kam  gresta ,  “  se  je  iz  vasi  oglasil  rezek  glas .  Borštnik  je  v  tem  glasu  spoznal  učitelja  Trnovca ,  saj  je  učil  Borštnikove  otroke  in  tako  sta  se ,  učitelj  in  oče ,  pogosto  srečala  in  dobro  poznala .

Župnik  s  tresočimi  se  prsti  brzojavko  odpre :  naznanila  mu  je  smrt  strica  Ludvika . . .

Tomaž  list  izroči  sestri ,  sam  pa  odhiti  v  sobo .  Zgrudi  se  na  klečalnik .  “ Gospod ,  Gospod ,  kako  nedoumljiv  si  v  svoji  dobroti .  Jaz  sem  se  jezil ,  ko  nisem  mogel  najti  sestre ,  toda  ti  si  vodil  moj  korak ,  ti  si  vedel ,  da  sestra  ne  potrebuje  duhovnikovega  obiska ,  ti  si  vedel ,  da  ga  je  potreben  stric  Ludvik ,  tvoja  uboga  skesana  ovčica .  In  meni  nevrednemu  si  dal  to  milost ,  da  sem  tvojo  ovčico  na  zadnjo  uro  izmotal  iz  trnja .  Gospod ,  vodi  še  nadalje  mojo  duhovniško  pot ,  da  bom  iskal  svoje  ovčice ,  četudi  se  ti  jaz  v  svoji  nevednosti  upiram  in  jezim .  V  življenju  stric  Ludvik  ni  znal  ljubiti  tebe ,  o  Gospod ,  toda  znal  je  ljubiti  svojega  bližnjega ,  znal  je  delati  dobro .  Meni ,  ubogemu  dijaku ,  je  pomagal ,  da  sem  postal  duhovnik  in  tudi  sicer  je  bilo  v  njegovem  življenju  mnogo  dobrih  del .  Naj  njegova  dobra  dela  spremljajo  njegovo  dušo  in  mu  pomagajo ,  da  mu  boš  milostljiv  sodnik . ”

Jamnikovi  obiskovalci

“ Ata ,  pogum !  Vaše  trpljenje  se  bliža  zmagi .  Le  močne  duše  izbere  Bog  za  velike  naloge .  Naj  se  ne  izgubi  noben  trenutek  vašega  dragocenega  trpljenja .  Darujte  to  svoje  trpljenje  za  svojega  sina ,  ki  je  svojemu  cilju  že  čisto  blizu ,  za  nas ,  bodoče  duhovnike ,  za  vso  Cerkev  pa  za  vse  svoje  otroke ,  ki  se  tako  težko  poslavljate  od  njih .  Pri  Bogu  boste  prosili  zanje  in  On  bo  oče  vašim  otrokom . ”  Tako  in  podobno  sta  govorila  dva  mlada  bogoslovca ,  sin ,  bodoči  novomašnik  pa  je  s  težavo  zadrževal  solze .

Oba  z  možem  sta  se  nasmehnila .  Slišati  iz  otroških  ust  sodbo  o  krivici  na  svetu ,  je  bilo  res  zanimivo .

“ Četudi  ni  nikoli  o  tem  tožila ,  ji  je  bilo  vedno  dolgčas ,  ker  je  bila  sama , ”  je  razmišljala  mama .

Majda  je  bila  presrečna .  Ker  je  bil  Boris  v  službi ,  je  hotela  čimveč  potrebnih  potov  za  poroko  urediti  sama .  Šla  je  z  avtobusom  v  mesto .  Ko  je  stopila  iz  avtobusa ,  je  hitela  čez  cesto ,  a  ni  opazila ,  da  izza  avtobusa  po  cesti  vozi  avto .  Le  kratek  sunek  in  Majda  je  bila  na  mestu  mrtva .

“ Zakaj  pa  je  bila  Majda  tvoja  edina  hči , ”  so  ji  v  srcu  odmevale  Borisove  besede .  Da ,  zakaj  je  bila  edina ?  Ko  bi  bila  pustila  do  življenja  še  tistim  otrokom ,  ki  so  potrkali  na  njeno  srce ,  bi  danes  morda  ne  bila  sama .

Lepo  nedeljsko  popoldne .  Toda  Lojze  ni  videl  lepote  dneva .  Po  kosilu  je  obsedel  v  kuhinji  za  mizo .  Podprl  si  je  glavo  z  rokami  in  se  zamislil .  Njegovo  srce  je  stiskala  huda  telesna  in  duševna  bolečina .  Že  nekaj  časa  je  občutil ,  da  je  bolan .  Toda  nič  jasnega  ne  bi  mogel  povedati ,  kaj  mu  je .  Le  nobene  moči ,  nobene  vztrajnosti  za  delo  ni  več  imel .  Kadar  mu  je  dal  zdravnik  vsaj  nekaj  dni  bolniškega  dopusta ,  da  je  počival ,  se  je  bolje  počutil .  Takrat  mu  je  v  srcu  vstalo  upanje ,  da  bodo  težave ,  ki  se  ga  že  nekaj  let  polaščajo ,  počasi  izginile  in  bo  spet  zdrav .  Toda  le  nekaj  ur  napornega  dela ,  v  službi  je  bil  na  prostem ,  sadjar ,  samo  nekaj  ur  sončne  pripeke  in  zopet  je  omagal .

Odkar  je  začel  bolehati ,  ga  tudi  domači  prezirajo .  Mama  ob  vsaki  priliki  pokaže ,  kako  ponosna  je  na  svoje  druge  otroke ,  saj  so  podjetni  in  so  v  življenju  nekaj  postali . . .  On  pa  megla ,  tridesetemu  letu  se  bliža ,  pa  nima  še  družine ,  niti  dekleta ,  niti  avtomobila .

“ Saj  boš  ozdravel , ”  ga  je  tolažila  mama  in  božala  njegovo  čelo .

Pomota  ali  Božja  previdnost

Gospod  Nace  je  sedel  v  naslonjač  in  si  obrisal  potno  čelo .  Moral  si  je  priznati ,  da  je  utrujen .  Ni  bil  več  mlad  in  njegovo  delo  ni  bilo  lahko .  Bil  je  namreč  bolniški  duhovnik .  Vendar  je  bil  srečen  in  Bogu  hvaležen ,  da  ga  je  poklical  v  duhovniško  službo  in  mu  dal  delo  prav  med  bolniki .  Tedaj  je  rahlo  potrkalo .  Vstopila  je  mlada  žena .

Ko  se  je  naslednji  dan  vrnil  s  svojega  obhoda  po  bolniških  sobah ,  ga  je  v  veži  čakala  ista  žena ,  kot  ga  je  obiskala  prejšnji  dan .  “ Gospod ,  zakaj  niste  obiskali  mojega  moža ? ”  mu  je  med  solzami  očitala .

“ Danes  so  ga  operirali .  Ne  bo  se  več  vrnil ,  ker  je  zaspal  med  operacijo , ”  je  poltiho  pojasnil  bolnik  na  sosednji  postelji .

“ Najvažnejše  za  človeka ,  še  posebej  za  duhovnika  je ,  da  živi ,  kakor  govori ,  kakor  uči , ”  je  odgovoril  sam .

Olga  je  ležala  v  bolniški  sobi .  Sestra  je  bila  že  odnesla  in  oskrbela  novorojenčka ,  njenega  sinčka ,  zdravnik  pa  je  še  stal  ob  postelji  in  z  zaskrbljenimi  očmi  opazoval  mlado  mamico .

“ Kaj  je  vera ,  zakaj  nekateri  ljudje  molijo ,  kaj  je  molitev ,  kdo  je  Bog ,  zakaj  mi  očka  brani ,  da  bi  šla  v  cerkev , ”  in  še  in  še  so  se  vrstila  vprašanja  pozno  v  noč .  Majda  je  razlagala ,  včasih  prenehala ,  ker  je  mislila ,  da  je  Olga  zaspala ,  pa  je  spet  prišlo  vprašanje .

Skalar  je  dal  oglas ,  da  da  najditelju  denarnice  lepo  nagrado .  Ta  oglas  je  bral  tudi  Krapež .  Spet  se  mu  je  oglasila  vest ,  naj  denar  vrne .  “ Toda ,  čemu  bi  se  zadovoljil  z  nagrado ,  če  pa  imam  lahko  vse .  Ako  sedaj  vrnem ,  bo  Skalar  vedel ,  da  sem  hotel  denar  obdržati .  Ne ,  zdaj  ga  ne  smem  več  vrniti , ”  je  premišljeval  Krapež .  In  tako  je  bilo  vse  Skalarjevo  iskanje  zaman .

Od  tedaj  je  minilo  nekaj  let .  Ljudje  so  ta  dogodek  počasi  pozabili .  Delavec  Krapež  pa  je  še  nadalje  živel  povsem  revno .  Takoj ,  ko  je  denar  našel ,  si  ga  ni  upal  rabiti ,  da  ne  bi  z  njim  zbudil  suma ,  ako  bi  kdo  opazil ,  da  se  je  v  njegovi  družini  kaj  spremenilo .  Potem  pa ,  ko  je  mislil ,  da  ne  more  nihče  več  sumiti ,  ko  je  vzel  v  roke  Skalarjevo  denarnico ,  da  bi  denar  začel  rabiti ,  mu  je  bilo ,  kot  bi  bil  denar  iz  samega  ognja .  Zavest ,  da  si  je  denar  pridržal  po  krivici ,  ga  je  vedno  bolj  grizla .  Ni  mu  dala  spati ,  ni  se  mu  ljubilo  jesti ,  povsem  je  izgubil  veselje  do  življenja .  Žena  ga  je  skrbno  ogledovala  ter  mu  prigovarjala ,  naj  gre  k  zdravniku ,  da  je  gotovo  bolan .  Toda  o  zdravniku  ni  hotel  nič  slišati .  Saj  je  vedel ,  da  za  njegovo  bolezen ,  za  njegovo  žgočo  vest ,  nima  zdravnik  nobenih  zdravil .

Toda  Krapež  je  bil  res  bolan .  Ko  nekega  dne  ni  mogel  več  vstati ,  da  bi  šel  v  službo ,  je  žena  poklicala  zdravnika .  Zdravnik  je  bolnika  preiskal  ter  resno  zmajal  z  glavo :  “ Poslal  ga  bom  v  bolnišnico .  Toda  mislim ,  da  mu  ne  bodo  več  pomagali ,  da  je  že  vsako  zdravljenje  prepozno . ”  Zdravnikova  napoved  je  bila  pravilna ,  po  nekaj  dneh  so  Krapeža  pripeljali  domov ,  ker  mu  ni  bilo  več  pomoči .

Tončka  se  je  zvonko  zasmejala .  “ Da  nič  nimam ?  Veste ,  življenje  je  treba  gledati  s  prave  strani .  Kaj  bi  mi  pomagalo ,  ko  bi  si  želela  stvari ,  ki  so  mi  nedosegljive ?  Glejte ,  razveseli  me  roža ,  ki  se  razcvete  na  oknu  ali  v  vrtu ,  razveseli  me  ptičje  petje  -  ali  ne  slišite ,  da  je  nad  nama  koncert ,  kot  si  ga  v  mestu  ne  morete  zamišljati ?  Saj  ne  znam  našteti  vsega ,  kar  me  razveseljuje .  Odkrito  vam  povem ,  vesela  sem  vsakega  dneva ,  ki  ga  dočakam ! ”

Ivanka  se  je  otožno  zastrmela  v  lep  pomladanski  dan .  Majnik  je ,  pa  letos  niti  enkrat  ni  bila  pri  šmarnični  pobožnosti  v  cerkvi ,  je  boleče  pomislila .  Zatopila  se  je  v  spomine .

“ Ali  se  še  spominjate ,  kako  je  bilo  z  vašim  zdravjem  pred  dvajsetimi  leti ? ”  je  namesto  odgovora  vprašala  Ivanka .

Sedem  let  pozneje  je  novomašnik  Marjan  svoji  sestrici  Ani  podelil  prvo  sveto  obhajilo . . .

Čisto  slučajno  sta  se  pred  trgovino  v  mestu  srečali  ženski  zrelih  let .  Nekaj  časa  sta  strmeli  ena  v  drugo ,  potem  pa :  “ Brigita ! ”  In :  “ Anica ! ”  Nato  sta  si  krepko  stisnili  roki .

Dve  poti :  dan  prvega  obhajila  je  bil  za  eno  deklico  podlaga  za  trdnejšo  vero ,  drugi ,  ki  je  preveč  pričakovala ,  pa  je  pomenil  konec  vere ,  ker  je  bila  brez  trdne  podlage .

“ Vem ,  Boris ,  da  tudi  ti  doživljaš  nekaj  podobnega  kot  jaz ,  zato  sem  ti  hotel  povedati ,  za  kaj  sem  se  dokončno  odločil . ”

Snežna  odeja  pokriva  samotni  dom .  V  njem  še  živita  očka  in  Anica .  On  se  stara ,  pešajo  mu  moči ,  njej  peša  zdravje .  Nekaj  pa  v  samotnem  domu  ne  peša  nikoli  več :  zaupanje  v  Božjo  Previdnost !  Kadar  se  hoče  Anice  polastiti  strah  in  skrb  za  prihodnost ,  takrat  se  nasmehne :  “ Če  je  ljubi  Bog  vedel  za  mojega  telička ,  da  mu  je  vrnil  zdravje ,  mi  je  dovolj  pokazal ,  da  ve  tudi  zame .  Kar  je  po  njegovi  dobroti  zame  prav ,  to  mi  pošilja .  Za  vse  hvala ,  tudi  za  hudo  bolezen . ”

Obiskala  sem  tudi  Hrastarja .  Pravil  mi  je ,  da  ga  je  obiskal  Rozman .  “ Sedaj  šele  vidim ,  da  se  jaz  nimam  kaj  pritoževati ,  četudi  me  noge  nočejo  več  nositi ,  pa  jih  vsaj  še  imam ,  sem  vsaj  še  cel .  Hvala  Bogu !  Kar  pomisliti  ne  smem  na  njegovo  prazno  hlačnico .  Hvaležen  sem  sosedu ,  da  mi  je  z  obiskom  pokazal ,  da  sem  jaz  lahko  še  zadovoljen  v  primerjavi  z  njim . ”  Tako  se  je  razgovoril  Hrastar  in  se  nad  delom ,  ki  ga  kljub  onemoglosti  še  opravlja ,  ni  več  pritoževal .

Miro  je  stisnilo  pri  srcu ,  čeprav  so  bile  te  besede  izrečene  v  blodnji .  Pa  vendar !  Kolikokrat  je  očka  brezbrižno  obsedel  v  klopi ,  ko  je  duhovnik  obhajal ,  zdaj  pa ,  ko  mu  je  bolezen  in  starost  izčrpala  moči ,  da  se  ne  more  ganiti ,  zdaj  pa  tako  hrepeneče  strmi  v  svoj  privid ,  v  duhovnika ,  ki  deli  sveto  obhajilo .  “ Gospod ,  ne  kaznuj  ga  za  njegovo  brezbrižnost  do  Tebe  v  življenju .  Ni  te  žalil  z  dejanji ,  greha  opuščanja  pa  se  ni  zavedal ,  bodi  mu  milostljiv , ”  je  solznih  oči  šepetala  Mira  ob  očetovi  postelji .

Nedeljska  maša  je  bila  končana .  Ljudje  so  trumoma  hiteli  iz  cerkve ,  le  Logarjeva  Rozalka  -  teta  Rozalka ,  kakor  so  ji  rekli  vsi  -  je  še  obsedela  v  klopi  in  sama  pri  sebi  otožno  zavzdihnila . . .

Tončka  je  pripovedovala ,  kot  bi  obračala  liste  v  knjigi :  o  svoji  mladosti ,  o  težkem  soočenju  z  neozdravljivo  boleznijo ,  o  mamini  bolezni  in  smrti ,  o  očetovi  bolezni ,  ko  je  že  sama  bolna ,  dolge  mesece  čula  ob  njegovi  postelji  in  mu  nazadnje  v  polnočni  uri  zatisnila  oči ,  ter  tako  ostala  v  samotnem  domu  sama  z  njim  do  jutra .

“ Janez ,  velikan ,  da  ti  ni  bilo  enakega .  Vedno  vesel  in  pripravljen  s  svojo  močjo  priskočiti  bližnjemu  na  pomoč .  Električni  tok  ni  vprašal  za  tvoje  plačilo ,  za  tvojo  pomoč  in  pripravljenost  do  bližnjega . ” 

Dobrota  je  Lojzeta  prijazno  sprejel .  “ Vesel  sem ,  da  si  prišel  prav  ti ,  tebi  bom  dal  zelo  poceni ,  tako  lahko  naredim  dobro  delo , ”  je  hitel  Dobrota  in  odpeljal  Lojzeta  v  hišo .  Razkazoval  mu  je ,  kaj  vse  je  preuredil  in  opremil  z  novim  pohištvom .  Lojze  je  kar  strmel  nad  lepo  opremljenim  stanovanjem .  “ No ,  tole  pohištvo  mi  je  pa  sedaj  odveč ,  kar  izberi ,  kar  potrebuješ , ”  je  Dobrota  pokazal  v  tesno  založeno  sobo ,  kjer  je  bilo  malo  več  omar ,  ob  steni  pa  zložene  razdrte  postelje . 

Seveda ,  saj  je  mala  vnukinja  povedala :  “ Post  je  tisto ,  kar  imaš  rad . ”

Neko  nedeljo  me  je  obiskal  brat ,  tedaj  bogoslovec .  Naša  sobna  sestra  ga  je  spoznala  in  spoštljivo  pozdravila .  Ko  so  obiski  minili ,  sem  zopet  vasovala  pri  Čekadovi  mami .  Tedaj  je  prišla  sobna  sestra  in  povedala :  “ Tako  dolgo  že  imamo  tole  našo  punčko , ”  tako  so  mi  namreč  vse  bolnice  vedno  rekle ,  “ tako  dolgo  imamo  tole  punčko  med  seboj ,  pa  nam  ni  še  povedala ,  da  bo  duhovnikova  sestra ,  njen  brat  je  bogoslovec ,  danes  sem  ga  videla , ”  je  nekam  ponosno  povedala  sestra .  Vse  bolnice  so  sprejele  to  novico  z  veseljem ,  s  spoštovanjem .  Čekadova  mama  pa  me  je  odrinila  od  sebe  in  se  obrnila  v  steno . 

Gornikova  mama  je  znova ,  morda  že  desetič  ta  dan ,  stopila  na  prag  in  pogledala  proti  vasi  v  dolini .  Nikogar  ni  videla .  Vrnila  se  je  in  spet  vzela  v  roke  pismo .  Pisala  ji  ga  je  najmlajša  hčerka  Lenka  in  ji  sporočila ,  da  pride  že  dan  pred  božičem  domov  “ na  novoletne  praznike ” .  Mama  je  skrbno  počistila  skromno  hiško  in  spekla  orehovo  potico ,  ki  jo  je  Lenka  vedno  imela  tako  rada .  Pripravila  je  smrečico ,  jaslic  pa  ni  hotela  postaviti  -  “ jih  bova  postavljali  skupaj , ”  si  je  rekla .

V  tej  svoji  bolečini  se  je  Martina  spomnila  naročila  svoje  pokojne  mame . ” Kadar  ti  bo  posebno  hudo ,  pojdi  k  Mariji , ”  ji  je  govorila  pred  smrtjo .  “ Njej  te  izročim ,  v  večnosti  bom  prosila  zate ,  da  te  Marija  ne  bo  nikoli  zapustila . ”  Počasi  se  je  Martini  srce  umirilo .  “ K  Mariji  na  Brezje  poromam ,  ona  mi  bo  pomagala ,  da  popravim  svojo  nepremišljenost . ” 

Potem  pa  je  po  kratkem  premoru  začela  pripovedovati .  “ Pred  nekaj  dnevi  je  bil  pri  meni  mlad  fant  z  neko  anketo ,  kot  je  dejal .  Seveda  sem  na  anketo  kar  z  veseljem  odgovarjala ,  saj  je  bil  mladenič  s  svojimi  vprašanji  tako  prijazen ,  in  nisem  si  mogla  kaj ,  da  ne  bi  preprosto  odgovarjala .  Ko  je  svoje  delo  zaključil ,  pa  se  mu  ni  nikamor  mudilo .  Ponudila  sem  mu  kavico ,  ki  jo  je  prav  hvaležno  sprejel .  In  ob  kavici  sva  tako  prijetno  kramljala ,  kot  da  bi  se  že  dolgo  poznala .  Ker  je  bil  res  prijeten  sogovornik ,  sem  ga  sproščeno  vprašala ,  če  hodi  k  maši . ”

” Ne ,  veren  pa  nisem , ”  je  odgovoril  in  otožno  zavzdihnil .  “ Že  moj  oče  ni  bil  krščen ,  tudi  jaz  nisem ;  v  cerkev  zaidem  samo  včasih ,  ponavadi  ob  kakšnih  pogrebih .  Tako  mi  je  cerkev  nekaj  otožnega ,  mračnega .  Tudi  na  porokah  kakšnih  sorodnikov  sem  že  bil  v  cerkvi .  Toda  to  me  je  še  bolj  odbilo  od  cerkve ,  ker  so  nekateri  prišli  v  Božji  hram  že  malo  opiti ,  se  niso  primerno  obnašali . . .  Tudi  sveto  pismo  sem  že  poskušal  brati ,  kajti  včasih  me  zgrabi  občutek ,  da  mi  nekaj  manjka .  Toda  če  hočeš  s  pridom  brati  Sveto  pismo ,  mislim ,  da  moraš  krščanstvo  vsaj  malo  poznati . . .  Zaenkrat  verujem  le  v  svojo  mladost ,  v  svoje  zdravje  in  znanje ,  potem  pa  bomo  videti ,  kaj  mi  bo  življenje  prineslo .  No ,  nekaj  le  verujem :  namreč  to ,  da  mrtvi  živijo  še  naprej .  Moja  pokojna  stara  mama  zame  še  vedno  živi ,  če  ne  drugje ,  vsaj  v  mojem  srcu .  Ona  mi  je  edina  včasih  govorila  o  Bogu ;  a  bil  sem  še  otrok ,  ko  je  umrla . ”  Mladenič  je  utihnil  in  se  zagledal  nekam  v  daljavo ,  kot  da  bi  se  v  mislih  mudil  v  naročju  svoje  stare  mame .

Mladi  obiskovalec  se  je  odpeljal .  V  mojem  srcu  pa  je  ostala  neznana  radost ,  lepota ,  povezana  z  neko  odgovornostjo .  Če  mi  je  Bog  naklonil  to  milost ,  da  sem  mogla  nekomu  vsaj  od  daleč  pokazati  pot  k  Bogu ,  ali  imam  pravico ,  da  se  še  kdaj  pritožujem  nad  udarci  življenja ?  Nasprotno :  hvaležna  moram  biti  Bogu  in  ga  prositi ,  da  mi  daje  moči ,  vse  sprejemati  in  darovati  za  tiste ,  ki  Boga  iščejo ,  da  bi  ga  našli . ”

” Ah ,  kaj  -  vedno  sem  govoril ,  da  nimam  časa ,  ker  se  mi  je  tako  mudilo  delati ,  zdaj  pa  mi  je  Bog  dal  vedeti ,  da  nisem  gospodar  svojega  časa :  zdaj  bom  imel  čas  pestovati  roko  nekaj  tednov !  Sicer  sem  pa  Bogu  hvaležen ,  da  je  tako ,  kot  je :  ko  bi  me  udarec ,  ki  sem  ga  dobil  v  roko ,  zadel  v  glavo ,  bi  me  danes  lahko  spremljali  tjale  k  cerkvi , ”  se  je  Marko  zagledal  proti  pokopališču .

“ Prav  takega  lepega  dne ,  na  praznik  svetega  Jožefa ,  je  bilo ,  ko  sem  prišla  iz  službe , ”  je  malo  zamišljeno  pričela  Silva .  “ Pojedla  sem  kosilo ,  ki  ga  je  skuhala  mama ,  ter  brž  odšla  k  cerkvi .  Verjetno  se  še  spomniš ,  da  sem  bila  cerkvena  pevka  in  prav  ob  praznikih  pred  večerno  mašo  smo  dekleta  imele  lepo  priložnost  za  malo  daljši  klepet .  Tako  tudi  tisti  dan .  Ko  smo  potem  stopile  v  cerkev  in  šle  na  kor ,  sem  na  drugi  strani ,  kjer  je  prostor  za  druge  ljudi ,  ne  za  pevce ,  zagledala  neznanega  fanta .  Ob  pogledu  nanj  mi  je  bilo  srce  v  hipu  za  “ vratom ” .  Kdo  je  to ,  me  je  prešinilo  in  nisem  mogla  odtrgati  oči  od  njega .  Sama  sebi  sem  se  zdela  smešna ,  toda  srce  je  močno  bilo ,  klicalo !  Po  maši  pa  mi  je  “ moj  princ ” ,  kot  sem  ga  v  hipu  imenovala ,  naglo  izginil  izpred  oči . 

Usodno  srečanje

“ Včasih  kmečki  fantje  niso  študirali .  Nekega  mojega  daljnega  sorodnika  pa  so  starši ,  na  župnikovo  prigovarjanje  le  dali  v  šolo .  Seveda  so  tako  starši  kot  župnik  želeli ,  da  bi  mladi  fant  Janez ,  Žan  so  ga  klicali  doma ,  postal  duhovnik .

Tedaj  je  zaslišal ,  da  mu  je  ženska  rekla :  “ Žan ,  le  kaj  se  toliko  mučiš  z  razmišljanjem ,  kaj  bi  postal ,  bodi  duhovnik ,  pa  boš  opravljal  vse  tri  poklice ,  vse  tisto  delo ,  ki  te  veseli . ”

Kako  slovenski  narod  ceni  in  spoštuje  duhovnike ,  se  jih  veseli ,  je  kot  vsako  leto ,  tudi  ta  dan  pokazala  množica ,  ki  je  do  zadnjega  kotička  napolnila  veliko  stolno  cerkev .

Ona ,  Rozalka  ni  nikoli  razmišljala  o  svojem  življenju ,  o  svoji  bodočnosti ,  vse  do  tistega  dne ,  ko  je  pri  oltarju  gledala  svojega  brata  novomašnika .  Tedaj  si  je  v  srcu  zastavila  vprašanje :  “ Moj  brat  je  duhovnik ,  kaj  bom  pa  jaz ,  kje  je  moje  mesto  v  življenju ,  kje  hoče  Bog  imeti  mene ?  Ko  se  bom  poročila ,  bom  gotovo  tako  vzgajala  svoje  otroke ,  da  bom  tudi  jaz  imela  sina  duhovnika , ”  je  razmišljala .  “ Toda ,  ali  ni  vse  to  še  zelo  daleč ?  Ali  bi  ne  bilo  lepše ,  da  se  jaz  posvetim  Bogu ,  da  postanem  redovnica ?  Da ,  hočem  iti  za  bratom ,  hočem  se  darovati  samo  Bogu , ”  je  iz  tihe  želje  že  vstajal  sklep .

Zato ,  otroci ,  nikoli  ne  pozabite ,  da  ste  s  svojim  vedenjem  tudi  vi  odgovorni  za  vero  bližnjega .  Upam ,  da  sem  jaz  šla  tako  skozi  življenje ,  da  ni  nihče  zaradi  mene  izgubil  vere  v  človeka  in  vere  v  Boga , ”  je  zamišljeno  končala  babica  svojo  pripoved . . .

“ Jernač ,  nikar  se  ne  pregreši ,  nič  ni  tisti ,  ki  sadi ,  ampak  tisti ,  ki  rast  daje , ”  je  odgovoril  župnik . 

Tedaj  je  proti  njeni  hiši  pribrnel  avto .  Marjeta  si  je  naglo  priklicala  na  obraz  nasmeh  in  dobro  voljo .  “ Nihče  ne  sme  vedeti ,  kako  me  grabi  otožnost , ”  je  pomislila  in  se  z  nasmehom  na  obrazu  pripravila  na  obisk .  Vstopila  je  mlada  prijateljica ,  učiteljica . 

V  dneh  bolezni  in  samote ,  se  moje  misli  pogosto  mudijo  v  urah  tihe  sreče ,  ki  sem  jih  doživljala  pred  večjimi  cerkvenimi  prazniki ,  ko  smo  dekleta  čistila  in  krasila  farno  cerkev . 

“ Saj  nisem  potrgala  cvetja  zato ,  da  bi  ga  uničila ,  ampak  zato ,  da  bo  krasilo  oltar ,  da  bo  cvetelo  pred  Njim ,  pred  Stvarnikom ,  sem  se  skušala  v  mislih  opravičiti .  V  srcu  pa  je  vstalo  spoznanje ,  da  tudi  bolezen  in  smrt  ne  posežeta  po  človeškem  življenju ,  da  bi  ga  uničila ,  ampak  da  bi  življenje  doseglo  najlepše  mesto ,  da  bi  živelo  in  cvetelo  pred  Njim ,  pred  svojim  Stvarnikom !

Ob  teh  vrsticah  sem  tudi  jaz  spoznala ,  da  je  bilo  moje  bivanje  v  bolnišnici  bolj  bogato ,  kot  ko  se  mi  je  povrnilo  zdravje ,  saj  me  je  tedaj  Bog  porabil ,  da  sem  bila  nekomu  luč .

Bog  povrni

Najprej  je  žena  z  otrokom  v  naročju  prišla  v  grajsko  shrambo .  Hitela  je  nabirat ,  a  vse  je  bilo  tako  težko .  Odprla  so  se  ji  druga  vrata ,  kjer  je  bilo  ogromno  obleke  zanjo  in  za  otroka .  Zdaj  je  žena  brž  odvrgla  vso  hrano ,  z  mislijo ,  da  je  obleka  večje  vrednosti ,  ker  dalj  časa  traja .  Potiskala  je  obleko  skupaj ,  hitela ,  da  ji  je  pot  lil  z  obraza ,  graščak  pa  jo  je  opomnil ,  naj  ne  pozabi  na  tisto ,  kar  ima  največjo  vrednost .

Babica  razmišlja

Pri  Dragarjevih  je  bil  že  ves  teden  pravi  direndaj .  Za  nedeljo  so  namreč  pripravljali  krst  prvorojenca .  Tudi  babica  se  je  veselila  krsta  svojega  vnučka .  Zaradi  bolezni  se  sicer  ni  mogla  udeleževati  zunanjih  priprav ,  zato  pa  je  toliko  več  molila ,  da  bi  bil  mali  otročiček  v  življenju  srečen ,  da  bi  bil  pravi  kristjan ,  ko  je  že  njegov  krstni  dan  tako  imeniten .

Sprehod  po  gozdu

A  spet  sem  začudeno  obstal :  namesto  kosca  je  na  klepanju  sedelo  dekle .  “ Kaj  delaš ? ”  sem  jo  začudeno  vprašal .  Da  bi  ona  klepala  koso ,  ne ,  tega  nisem  verjel ,  za  igranje  pa  je  bila  le  malo  prestara .  Moje  začudenje  je  razumela  in  se  nasmejala :  “ Aha ,  ne  verjamete  mi ,  da  znam  klepati  koso ?  Sedite  na  klop ,  da  se  boste  lahko  prepričali ,  kako  moja  kosa  reže . ”

“ Tončka ,  pridi  v  hišo ,  boš  videla ,  kdo  tole  piše ! ”  je  zaklical  dedek .  Tončka  je  pohitela  k  dedku .  Na  svojo  zgodbico  je  medtem  že  pozabila .  Dedek  se  je  poredno  smehljal  in  ji  pričel  brati  zgodbo . Tončka  je  zavriskala  od  veselja  in  brž  vzela  Kmečki  glas ,  da  je  sama  brala .  “ Tako  so  objavili  kot  sem  napisala ,  niti  popravljali  niso .  Prvič  sem  pisala ,  zadnjič  pa  ne .  Še  bom  pisala  in  morda  bom  še  kakšen  honorar  dobila  zraven , ”  je  bila  vesela  Tončka .

Jože  ni  nikoli  udaril  svojih  konj .  Pripregel  jih  je ,  prijazno  ogovoril  in  jih  potrepljal  po  vratu ;  konja  sta  potegnila  in  kočija  je  lepo  tiho  prispela  na  grajsko  dvorišče .  Baronica  nas  je  obdarovala ,  oskrbnik  pa  je  zaprl  vrata  dvorišča  in  “ kočija ”  nam  je  izginila  izpred  oči . 

“ Kaj ,  sam  naj  grem ?  Kaj  je  meni  lep  dan ,  kaj  je  meni  nov  avto ,  kaj  mi  je  življenje  brez  tebe ,  Tilka ? ”  je  bolj  šepetal  kakor  govoril  Feliks  in  v  njegovih  temnih  očeh  so  se  odbijali  sončni  žarki .

“ Tukaj  bo  sedel  očka , ”  ji  je  kratko  odgovoril  večji  fantek .  Majda  se  je  zdrznila ,  ko  je  zaslišala  otrokov  glas  in  se  srečala  z  njegovim  pogledom .  “ Andrej ,  to  je  Andrejev  sin ,  čisto  njegov  glas  in  njegove  oči , ”  jo  je  kot  blisk  prešinilo .  Naglo  je  stopila  po  vagonu ,  vendar  je  ostala  na  takem  sedežu ,  da  je  opazovala  proti  vratom .

Otroci ,  ki  so  odhiteli  gledat  letalo  -  helikopter  so  se  počasi  vračali  k  igri  ob  njenem  vozičku .

“ Av ,  boli ,  boli ,  umrl  bom ,  ojoj ,  av ,  av ! ”  je  ponesrečenec  na  nosilih  ves  čas  tožil .  Ko  se  mu  je  kdo  izmed  svatov  hotel  približati ,  da  bi  mu  pomagal ,  je  brcal  in  se  branil ,  da  ni  mogel  nihče  blizu .

Tudi  doktor  je  bil  ponosen  na  uspelo  operacijo .

Prvo  leto  po  poroki  je  bil  Repnikov  Martin  svoji  ženi  kar  za  gospodinjsko  pomočnico .  Seveda ,  Marjanca  je  bila  lepa  in  ljubka  deklica ,  da  je  bila  vsem  fantom  všeč ,  zato  je  bil  Martin  zelo  ponosen ,  da  si  jo  je  prav  on  pridobil  za  ženo .  Taki  ženki  se  je  vredno  prikupiti ,  je  večkrat  pomislil  Martin  in  ji  stregel ,  kjer  je  le  mogel .

Jože  se  je  nasmejal :  “ Čakaj ,  ti  bom  takoj  pomagal  v  hišo ! ”  Stopil  je  proti  oknu .  “ Halo ,  gospa  Repnik ,  je  vaš  mož  doma ? ”  je  resno  vprašal  Jože .  “ Ne ,  ni  ga , ”  se  je  oglasila  Marjanca .  “ Se  mi  je  kar  zdelo .  Nekaj  vam  moram  povedati ,  takoj  pridite  ven , ”  je  bil  uradno  resen  Jožetov  glas . 

Marjanca  je  v  toplem  Martinovem  objemu  kmalu  pozabila  na  mraz  in  na  strah ,  na  dano  obljubo  pa  ni  nikoli  pozabila .  Postala  je  skrbna  do  svojega  moža .  Tisti  “ tihi  teden ”  je  bil  prvi  in  zadnji  v  njunem  zakonu .  Martin  in  Marjanca  ( ki  jima  je  v  resnici  drugače  ime )  sta  drug  drugemu  hvaležna  za  prepir ,  ki  je  tako  utrdil  njuno  ljubezen .

Dedek  je  utihnil ,  v  očeh  pa  mu  je  lesketalo  nekaj  vlažnega ,  ko  je  poltiho  še  ponovil :  “ Oj ,  mladost  ti  moja ! ” 

Pa  se  je  Janez  odločil ,  da  bo  zvečer  potrkal  na  njeno  okno .  Ugotovil  je ,  da  je  Tilkino  okno  visoko ,  na  dvorišču  pa  se  je  sprehajal  pes  Sultan .  S  prijazno  besedo  in  koščkom  klobase  je  pomiril  hudega  psa .  Poiskal  je  lestev .  Že  jo  je  hotel  postaviti  pod  okno ,  pa  se  je  spomnil ,  da  je  petek .  “ Ne , ”  je  pomislil ,  “ morda  bi  mi  zamerila ,  če  pridem  v  petek  vasovat .  Sedaj  vem ,  kje  je  lestev ,  jutri  zvečer ,  Tilka ,  pa  se  pogovoriva , ”  je  šepetal  pod  Tilkinim  oknom .  Ni  vedel ,  da  ga  dekle  skozi  okno  opazuje  in  posluša . 

Janez  je  žalostno  vzdihnil  in  se  brez  besed  spustil  po  lestvi .  Na  dvorišču  je  sedel  na  tnalo ,  v  srcu  pa  mu  je  divjal  vihar .  “ Tako  torej , ”  je  razmišljal ,  “ jaz  gledam  na  Tilko  kot  na  nedotaknjeno  rožo  ona  pa . . . ”

“ Do  tega  je  moralo  priti , ”  je  vzdihnila ,  ko  ji  je  moreča  tišina  stiskala  srce .  “ Pa  sem  le  bila  ob  njem  do  zadnjega  diha .  Le  kaj  bi  bil  počel ,  ko  bi  bil  zadnja  leta  v  bolezni  sam ? ”

Neža  sicer  še  ni  bila  stara ,  a  zdravje  ji  je  vse  bolj  pešalo .  Dolgo  se  je  trudila  z  delom ,  da  bi  vsaj  kravo  še  obdržala ,  žal  ni  je  mogla  več .  Nekega  dne  se  je  s  težkim  srcem  odpravila  v  najbližjo  vas .

Včeraj  pa  se  je  na  Hribarjevo  dvorišče  zapeljal  lep  rdeč  traktor .  Iz  traktorja  je  skočil  zet ,  Aničin  mož .  “ Oče ,  tukaj  je  Tinetov  traktor .  Tine  se  vrača  domov .  Mene  je  prosil ,  da  sem  mu  na  carini  prevzel  traktor .  Tine  ima  še  več  opravkov ,  a  najkasneje  do  jutri  zvečer  bo  doma , ”  je  razlagal  zet  presenečenemu  Hribarju  in  mu  izročil  ključ  od  traktorja .

Materi  v  kuhinji  je  med  pripravljanjem  na  praznovanje  čas  vseeno  bolj  mirno  mineval .  Stopila  je  na  prag  in  zaklicala :  “ Južinat ! ”  Mož  jo  je  komaj  slišal .  Hodil  je  okoli  traktorja  in  ga  božal ,  kot  bi  ljubkoval  otroka .  “ Sedaj  je  konec  trpljenja ,  Tine  bo  prevzel ,  on  bo  gospodaril  kakor  bo  hotel ,  jaz  mu  bom  le  pomagal .  Kmalu  bom  pestoval  vnuke , ”  je  zahrepenel  Hribar ,  da  bi  hiša  oživela  od  otroškega  vrišča .

Prav  mladeniška  rdečica  mu  je  zalila  lica .  Brž  je  pognal  konja  in  postal  vesel .  “ Še  sreča ,  da  sem  te  dobil  na  poti ,  da  si  mi  odprla  oči ,  dokler  bi  neki  še  menil  da  je  danes  sobota  in  skrbel ,  kaj  se  je  hudega  zgodilo .  Ampak ,  le  kako  me  je  zmešalo ?  Kako  strašno  je  že  dolgo ,  odkar  je  mami  odšla . ”

Še  dolgo  potem  ko  je  koleselj  že  izginil  za  ovinkom ,  sem  stala  na  pragu  in  premišljevala ,  kako  nekaj  lepega  je  ljubezen ,  ki  jesen  življenja  spremeni  v  veselo  pomlad ,  kakršno  znata  živeti  Podlogarjeva  očka  in  mami .

Spomenik  spet  zeleni

“ Marjanca ,  pridi  jutri  k  nam  grabit  listje ! ”  mi  je  zaklical  Hrastarjev  očka ,  kmet  iz  sosednje  vasi ,  ko  sem  šla  mimo  njegovega  doma .

Neznana  sopotnica !  Samo  enkrat  sva  se  srečali  v  življenju ,  pa  si  mi  razkrila  svoje  srce ,  potožila  svoje  domotožje .  Nisi  mogla  razumeti ,  zakaj  se  ti  je  tedaj  dalo  govoriti ,  da  si  mi  potožila ,  česar  nisi  še  nikomur .  Morda  zato ,  da  si  me  nehote  opozorila ,  da  ne  bom  tudi  jaz  obiskovala  svoje  srce ,  da  me  ne  bo  doletela  enaka  usoda ?

Platnikov  oče  se  je  nemirno  premetaval  po  postelji .  Naslednji  dan  je  moral  v  mesto ,  da  nakupi  več  potrebnih  stvari ,  ki  jih  trgovina  v  bližnjem  trgu  ni  imela .  Ker  pa  je  Platnikov  oče  zelo  nerad  hodil  od  doma ,  je  še  zvečer  ponavljal  in  ugotavljal ,  kaj  vse  mora  kupiti ,  da  bo  potem  za  dolgo  časa  prost  neljubih  skrbi .

Anica  je  na  drobne  prstke  štela  dneva ,  ki  so  jo  še  ločili  od  semnja ,  da  bo  sama  videla  vse  tisto ,  o  čemer  je  doslej  pripovedoval  bratec .  Prišel  je  pričakovani  dan .

“ Joj ,  Anica ,  kako  si  že  zrasla ,  kako  te  imam  jaz  rada ! ”  je  hitela  teta  med  poljubi .  Anici  je  bilo  nerodno ,  hkrati  pa  prijetno .  Nikoli  se  namreč  Anica  ni  spominjala ,  da  bi  jo  mama  kdaj  poljubila .  Vendar  je  skušala  ohraniti  tetin  ljubkujoči  obraz .  Tedaj  ji  je  teta  kupila  veliko  vrečo  bonbonov .  “ Anica ,  ali  me  imaš  rada ? ”  Teta  je  znova  vzela  Anico  v  naročje .  “ Imam , ”  je  poltiho  odgovorila  Anica .  “ Povej ,  katero  imaš  rajši :  mene  ali  mamo ? ”  je  vsiljivo  spraševala  teta .  “ Saj  imam  obe  rada , ”  je  odgovorila  Anica ,  ker  se  je  bala  zameriti  teti .

“ Polonca ,  saj  ti  vendar  ne  boš  hodila  v  gozd ! ”  je  oče  začudeno  pogledal  svojo  ljubljenko .

Rezika  je  bila  dobra  in  mirnega  značaja .  V  Krulčevo  hišo  je  prišla  z  iskreno  ljubeznijo  do  Lojzeta  in  s  trdnim  upanjem ,  da  si  bo  z  ljubeznijo  in  dobroto  pridobila  tudi  materino  srce .  Toda  to  upanje  jo  je  varalo .  Mati  jo  je  sovražila .  Nista  se  prepirali ,  kajti  Rezika  je  molčala ,  četudi  ji  je  mati  delala  krivico ,  iskala  je  utehe  pri  ljubečem  možu  in  sinčku  Slavku .

Tako  so  minevala  leta .  Minilo  je  že  enajst  let ,  odkar  je  prišla  Rezika  v  hišo .  Slavko  ji  je  sedaj  že  pomagal  pri  delu .

Stara  mati  je  hudo  zbolela ,  čutila  je ,  da  se  ji  bliža  zadnja  ura .  Tudi  Rezika  je  videla ,  da  mati  ne  bo  več  dolgo .  Skrbno  ji  je  stregla  v  bolezni :  “ Reza ,  ko  bom  jaz  umrla ,  tole  posteljnino  zažgi .  Nočem ,  da  bi  še  kdo  ležal  na  tem ,  kjer  jaz  umiram . ”  Rezika  je  malo  otožno  pogledala  še  dobro  ohranjeno  posteljnino ,  škoda  se  ji  je  zdelo ,  a  je  odgovorila :  “ Bom ,  ker  vi  tako  hočete . ”

Vstal  je  s  stola ,  vzel  bič ,  ki  je  visel  pred  hlevom ,  ga  ogledoval ,  koliko  se  bičevnik  ukrivi  v  lok ,  naenkrat  pa  je  lok  izpustil  in  bič  je  krepko  oplazil  Barbo  po  plečih .

Razumevanje ,  pripravljenost ,  da  človek  bolečino  sme  odložiti ,  je  skoraj  vsakomur  potrebna .  A  prav  z  razumevanjem ,  ki  nikogar  nič  ne  stane ,  le  malo  krščanskega  čuta  do  bližnjega ,  prav  s  tem  smo  žal  navadno  najbolj  skopi . 

To  naše  romanje  poteka  po  ustaljenem  redu ,  vendar  je  vedno  novo .  Nova ,  v  srce  segajoča ,  je  vsako  leto  pridiga  g.  škofa ,  ki  romanje  vodi .  Kako  čudovito  nam  je  letos  nadškof  Turk  na  lastnih  doživetjih  prikazal ,  kako  Marija  nagradi  zaupanje  vanjo .  Kdor  Marijo  časti  se  ne  pogubi .

Naše  romanje

Lepo  je  bilo  ta  dan  na  Brezjah !  Toda  ni  veselja  brez  kaplje  pelina .  Na  tem  romanju  smo  mnogi  pogrešali  našo  drago  sestro  Mihelangelo .  Zaman  so  se  oči  ozirale ,  kdaj  se  bo  prikazala  in  nam ,  svojim  stalnim  znancem ,  ljubeče  stisnila  roko .  Huda  bolezen  jo  je  izčrpala ,  da  se  prvič  po  vseh  letih  tega  romanja  ni  mogla  udeležiti .  Upam ,  da  je  bila  z  nami  s  srcem  in  preko  radia  Ognjišče ,  obenem  pa  tudi  upam ,  da  je  mnogim  med  nami  pohitela  k  Bogu  in  Mariji  prošnja ,  naj  ji  pomagata  nositi  križ  bolezni .

Današnji  dan  je  za  vaju  in  za  vse  nas ,  vajine  prijatelje  dan  veselja ,  dan  radosti ,  je  kot  velikonočno  jutro .  Toda  velikonočni  čas  mine ,  se  izteče .  Kip  vstalega  Zveličarja  so  umaknili ,  ni  ga  več  videti .  Njegov  križ  pa  je  ostal  med  nami  za  vse  leto ,  za  vse  življenje .  Toda  ni  ostal  samo  križ .  S  križem  je  ostal  tudi  On ,  Gospod  Jezus ,  ki  je  s  svojim  trpljenjem  posvetil  vsako  človeško  bolečino .  Zato  draga  prijatelja ,  ako  vaju  v  življenju  zadene  križ ,  kakršna  koli  bolezen ,  nikoli  ne  klonita ,  ostanita  zvesta  Bogu .  Nikoli  ne  pozabita ,  da  je  prav  na  bolečini  tvoje  bolezni ,  draga  Nada ,  vzklila  vajina  današnja  sreča .  Zato  zaupajta  Bogu ,  da  bo  On  vsako  bolečino  posvetil  in  obrnil  v  srečo .

Tvoje ,  od  bolezni  izčrpano  telo ,  počiva  na  cerkljanskem  pokopališču ,  ob  vznožju  Križanega ,  tvoja  duša  pa  naj  uživa  večno  plačilo ,  večno  srečo ,  v  družbi  vstalega  Zveličarja  in  njegove  Matere !

Vesela  bom ,  če  bodo  te  vrstice  našle  prostor  v  Prijatelju .  Naj  bodo  bolnim  v  pomislek ,  zdravim  pa  v  spodbudo  in  zahvalo ,  naj  bodo  v  dokaz ,  da  bolni  razumemo  njihovo  razumevanje ,  čeprav  svoje  hvaležnosti  ne  moremo  pokazati  drugače ,  kakor  da  se  jih  spominjamo  v  molitvi  s  prošnjo ,  da  bi  jim  bila  prihranjena  teža  bolezni ! Lep  pozdrav !

Prijateljstvo  naj  bi  bolj  služilo  duhovni  poglobitvi ,  s  tem  ne  bi  nazadovalo ,  z  duhovnostjo  bi  se  razvijalo  in  služilo  svojemu  namenu .

“ Ne ,  po  službi  mi  ni  dolgčas ,  ampak  po  mladosti .  Ko  bi  bila  mlada ,  pa  da  bi  dobivala  pokojnino , ”  je  skušala  razgovor  obrniti  malo  za  šalo . . .

“ Ko  sem  bil  jaz  mlad , ”  navadno  pričenjajo  naši  dedki  svoje  pripovedi .  Tako  je  začel  svoje  spomine  obujati  tudi  Pleščev  dedek ,  in  spominom ,  ki  jih  človek  pol  stoletja  nosi  v  svojem  srcu ,  je  vredno  prisluhniti .

Bila  sem  precej  starejša  od  brata .  Vedela  sem ,  da  kamor  se  postavim ,  tam  bo  zmaga .  Tega  se  je  zavedal  tudi  bratec  in  me  nekajkrat  proseče  pogledal .  Ko  sem  imela  priložnost ,  sem  mu  šepnila :  “ Zvečer ,  ko  bo  mama  molzla ,  pridi  k  meni . ”

Tonač  je  molčal ,  ni  se  hotel  prepirati ,  ampak  je  travnik  prav  tam ,  kjer  si  je  Zemljak  delal  pot ,  močno  pognojil ,  da  bi  s  tem  sosedu  zaprl  pot .  Toda  miroljubni  Tonač  se  je  zmotil ,  kajti  Zemljak  se  ni  dal  kar  tako  ugnati .  Zemljak  je  vložil  tožbo  proti  Tonaču .

Sodnik  je  skušal  sprta  soseda  zlepa  pobotati .  Nehote  mu  je  bil  všeč  nastop  mirnega  mladega  Tonača ,  toda  sodnik  sam  ni  vedel ,  kako  bi  Tonaču  na  miren  način  pomagal .

“ Magdalenca ,  jutri  te  čaka  presenečenje ! ”  je  še  nagajivo  zaklical  Feliks ,  ko  sta  se  med  zadnjimi  poslovila  z  Magdalenco .

Kadar  sedaj  Magdalenca  pričakuje  pošto  in  se  vprašujoče  ozira  v  pismonoševo  torbo ,  se  ji  pismonoša  nagajivo  opraviči :

Zato  se  ga  je  prijelo  ime  “ Deževnik . ”  Ko  je  prišel  Lukež ,  smo  sosedje  po  travnikih  klicali  drug  drugemu :  “ Deževnik  je  že  tukaj ,  hitimo ,  da  bomo  vsaj  sami  še  prišli  pod  streho . ”  Lukež  se  zaradi  dežja  ni  pritoževal ,  ni  se  razjezil ,  ali  preklinjal .  Bežal  je  pod  sosedov  kozolec  ter  potrpežljivo  čakal ,  da  je  mogel  nadaljevati  z  delom .

Nekoč  je  bila  posebno  huda  suša .  Sonce  je  žgalo ,  da  se  je  trava  kar  stoječa  sušila .  Tedaj  je  prišel  v  dolino  Lukež  in  njegova  dva  sinova ,  oba  še  prav  mlada  fanta ,  kosit .

Bilo  je  vroče  poletno  popoldne .  Vas  je  bila  kakor  izumrla .  Četudi  je  sonce  pripekalo ,  so  vaščani  odhiteli  na  travnike  in  njive .  Bolj  pozni  s  košnjo  so  pospravljali  seno ,  po  nekaterih  njivah  pa  so  se  žanjice  sklanjale  k  zrelemu  ječmenu ,  naglo  udarjale  s  srpi ,  povezovale  snope  ter  si  od  časa  brisale  prepotena  lica .

Na  koncu  vasi  v  prijetni  senci  pod  velikim  Gorjančevim  kostanjem  pa  je  bilo  živahno .  Tu  so  se  zbrali  otroci ,  ki  še  niso  bili  za  delo  ter  se  po  svoje  zabavali .  V  prijetni  senci  je  počival  tudi  Gorjančev  čuvaj  Hektor .  Toda  otroci  psu  niso  privoščili  počitka .  Deklice  so  mu  skušale  posaditi  na  glavo  venček  iz  zelenja ,  sosedov  Tinček  pa  mu  je  dopovedoval ,  da  bi  rad  na  njegovem  hrbtu  jezdil .  Hektor  je  od  časa  do  časa  nevšečno  stresel  z  glavo ,  kot  bi  hotel  nadležnim  otrokom  povedati ,  da  mu  ni  do  igranja .

Hektor  je  zagledal  svojega  smrtnega  sovražnika ,  sosedovega  mačka .  V  hipu  ga  je  minila  vsa  utrujenost .  Skočil  je  na  noge ,  da  so  se  otroci  prestrašili  ter  skočil  na  vodnjak  za  mačkom .  Toda  ptički  so  odleteli ,  maček  je  skočil  na  bližnji  plot ,  vrata  vodnjaka  pa  so  se  pod  težo  psa  zlomila  in  Hektor  se  je  znašel  v  globokem  vodnjaku .

Vaščani  te  “ nesreče ”  niso  pozabili .  Ker  je  v  vodnjaku  plaval  pes ,  je  bila  voda  umazana .  Zato  so  vso  vodo  iz  vodnjaka  izlili  po  dvorišču ,  vodnjak  skrbno  očistili ,  Gorjančevi  pa  so  hodili  po  vodo  k  sosedom .

Ko  je  v  vasi  prvič  zasvetila  elektrika ,  je  bil  to  za  vaščane  vesel  dan ,  pravi  praznik .  Le  Plankarjev  oče  ni  bil  prav  vesel .  Nekaj  mu  je  še  manjkalo  do  pravega  veselja .  Naslednji  dan  se  je  odpravil  v  mesto ,  domov  pa  je  prinesel  velik  zavitek ,  ki  ga  je  skrbno  zaklenil  v  omaro .  In  nikomur  ni  povedal ,  kaj  je  v  njem .
