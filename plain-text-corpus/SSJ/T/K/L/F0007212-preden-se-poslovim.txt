 
Vodja  uredništva  Gypsy  da  Silva  je  vedno  prisotna  z  orlovskim  očesom  in  s  svetniško  potrpežljivostjo .  Znova  in  znova :  hvala  ti ,  Gypsy .

Posebna  ljubeča  zahvala  mojemu  možu  Johnu  Conheeneyju ,  ki  še  vedno  zelo  ljubeznivo  in  s  humorjem  vztraja  v  zakonu  s  pisateljico ,  ki  jo  lovijo  roki .

Globoko  zamišljena  ni  opazila ,  da  jo  kdaj  pa  kdaj  kdo  občudujoče  pogleda .  Navsezadnje  sta  bila  z  Adamom  srečno  poročena .  Vendar  je  vedela ,  da  se  nekaterim  ljudem  zdi  privlačna  visoka  ženska  z  vitkim ,  močnim  telesom  športnice ,  s  kratkimi  kostanjevimi  lasmi ,  ki  so  se  ji  v  vlagi  zvijali  v  kodrčke ,  s  polnočno  modrimi  očmi  in  polnimi  usti .  Ko  je  Nell  odraščala  in  se  je  z  dedom  pogosto  udeleževala  javnih  prireditev ,  je  skrušeno  opažala ,  da  so  jo  mediji  običajno  opisali  z  besedo  - -  » privlačna « .

» Zame  je  privlačna  tako ,  kakor  da  bi  kak  fant  rekel :  ' Ni  kaj  prida  na  pogled ,  toda  kakšna  osebnost ! '  To  je  poljub  smrti .  Rada  bi ,  da  bi  me  vsaj  enkrat  opisali  kot  ' lepo '  ali  ' elegantno '  ali  ' osupljivo '  ali  celo  ' modno ' , «  se  je  pritoževala  pri  dvajsetih .

» Ne ?  Kako  pa  potlej  praviš  temu ? «

V  hipu  se  je  razburil  in  divje  sta  se  sprla .

tri

Odpravil  se  je  ob  pol  enajstih  in  promet  na  avtocesti  je  bil  dokaj  redek .

» Kajpada . «

Bilo  je  že  skoraj  dve ,  ko  je  s  pazljivimi ,  tihimi  koraki  vstopil  v  stanovanje  in  vključil  majhno  luč  v  veži .  Oprhal  in  preoblekel  se  je  v  kopalnici  za  goste ,  si  skrbno  pripravil  obleko  za  naslednje  jutro ,  potem  pa  po  prstih  odšel  v  spalnico  in  zlezel  v  posteljo .  Po  Nellinem  enakomernem  dihanju  je  vedel ,  da  se  mu  je  posrečilo ,  da  je  ni  zbudil ,  česar  je  bil  vesel .  Vedel  je ,  da  cele  ure  ne  bi  spet  zaspala ,  če  bi  se  prebudila .

Adam  je  skomignil  in  odkimal .  » Nell ,  pošten  sem  bil  s  tabo .  Od  poroke  naprej  videvam ,  da  politika  zahteva  celega  človeka .  To  utegne  biti  hudo  za  zakon .  Mnogi  zakoni  ne  preživijo .  Vendar  je  jasno ,  da  se  moraš  odločiti  ti ,  in  jasno  je ,  da  si  se  že  odločila . «

Adam  se  je  ustavil  in  se  obrnil  proti  njej .  » Upam ,  Nell ,  da  tega  ne  misliš  resno . «

» Lahko  bi  se  dobila  v  Harryjevem  baru ,  ko  boš  končal , «  mu  je  predlagala .

Šel  je  čez  sobo  do  pisalne  mize  in  dvignil  slušalko :  » Ja ,  Peter ?  Mislil  sem ,  da  igraš  golf . «

Tudi  tej  kolumni  se  bom  morala  odpovedati ,  ko  bom  kandidirala  za  to  funkcijo ,  je  pomislila  Nell ,  ko  je  šla  v  delovno  sobo .

Neki  kolega  je  nekoč  pripomnil ,  da  je  Dan  Minor  celo  v  kaki  vojaških  hlačah ,  supergah  in  majici  videti  zdravnik .  Ocena  je  bila  pravilna .  Dan  je  pozdravljal  ljudi  z  izrazom  pristnega  zanimanja  - -  zanimanju  je  sledil  preiskujoč  pogled ,  kakor  da  bi  preverjal ,  ali  je  z  njimi  vse  v  redu .  Mogoče  mu  je  bilo  usojeno ,  da  bo  postal  zdravnik ;  vsekakor  pa  si  je  to  vedno  želel .  Pravzaprav  Dan  ni  le  vedno  vedel ,  da  bo  zdravnik ,  vedno  je  tudi  vedel ,  da  bi  rad  bil  pediatrični  kirurg .  Odločitev  je  temeljila  na  zelo  osebnih  razlogih  in  le  malo  ljudi  je  razumelo ,  zakaj  se  je  tako  odločil .

Winifred  je  bila  drobna ,  skoraj  krhka ,  oblačila  se  je  v  značilno  konzervativne  poslovne  kostime ,  nakit  je  omejevala  samo  na  drobcene  uhančke  in  niz  biserov .  Tako  tiha ,  da  so  ljudje  pogosto  pozabili ,  da  je  sploh  poleg ,  je  vsrkala  vse ,  opazila  vse  in  si  zapomnila  vse .  Pri  Robertu  Waltersu  in  Lenu  Arsdalu  je  delala ,  odkar  je  končala  administrativno  šolo ,  vendar  v  vseh  teh  letih  ni  nobeden  od  njiju  cenil  ali  celo  opazil  dejstva ,  da  se  je  naučila  vsega ,  kar  se  je  dalo  vedeti  o  gradbeništvu .  Adam  Cauliff  pa  je  to  v  hipu  ugotovil .  Cenil  jo  je ;  poznal  je  njeno  pravo  vrednost .  Rad  se  je  pošalil :  » Winifred ,  mnogi  naj  rajši  kar  upajo ,  da  ne  boš  nikoli  napisala  svoje  avtobiografije . «

Samo  pet  jih  bo .  Poleg  nje  bodo  navzoči  samo  še  trije  družabniki  pri  gradnji  Vandermeerovega  stolpa  - -  Adam ,  Sam  Krause  in  Peter  Lang .  Peti  je  bil  Jimmy  Ryan ,  eden  Samovih  vodij  gradbišča .  Winifred  ni  natančno  vedela ,  zakaj  je  bil  povabljen  tudi  ta .  Vedela  je  le ,  da  je  Jimmy  zadnje  čase  dokaj  mrke  volje .  Mogoče  so  hoteli  priti  do  bistva  problema  in  ga  spraviti  k  sebi .

Adam  se  je  izvil  iz  njenega  prijema .  » Vem ,  da  si ,  Winifred .  Hvala  ti .  Oh ,  glej ,  Jimmy  je  prišel . «

Sam  Krause  je  prišel  deset  minut  pozneje ,  ves  besen  zaradi  prometa  in  nesposobnosti  svojega  šoferja .  Na  ladjico  je  torej  prišel  slabe  volje  in  je  odšel  naravnost  v  kabino .  Na  hitro  je  pokimal  Jimmyju  Ryanu ,  si  natočil  v  kozarec  čist  džin  in  odšel  na  palubo .

Ko  je  gledal  Cornelio  II ,  je  ta  eksplodirala ,  iznenada  je  postala  ogromna  ognjena  krogla ,  iz  katere  so  visoko  v  zrak  švigali  svetleči  se  koščki  razbitin ,  nato  pa  padali  po  vsej  vodni  poti ,  ki  je  z  Atlantskega  oceana  vodila  v  pristanišče .

Pogledala  je  Liz  in  razumela  sočutje ,  ki  se  ji  je  pokazalo  v  očeh .  Nell  je  stresla  z  glavo  in  se  prisilila ,  da  se  je  nasmehnila .  » Kaže ,  da  se  mu  je  želja  izpolnila ,  ali  ne ? «

Ta  nagon  je  sprva  motiviral  njegovega  deda ,  pred  drugo  svetovno  vojno ,  da  je  kupil  stotine  hektarov  na  kmetiškem  Long  Islandu  in  v  Connecticutu ,  in  njegovega  očeta ,  da  je  veliko  vložil  v  zemljišča  na  Tretji  aveniji  na  Manhattnu ,  ko  so  nameravali  odstraniti  železnico  nad  zemljo .

Najbrž  je  na  poti  domov ,  si  je  rekla .  Ob  petkih  zvečer  je  vedno  strašen  promet .

» Koliko  ljudi  je  bilo  na  ladjici ? «  je  vprašal  glas  zunaj  dosega  kamere .

» Čudovit  - -  le  da  je  bil  kakšno  uro  predolg  in  neskončno  moreč . «  Nancy  je  na  hitro  poljubila  moža  na  lice ,  ko  je  šla  mimo  kavča .  Majhna ,  s  kratkimi  svetlimi  lasmi  in  lešnikastimi  očmi  je  izžarevala  toplino  in  moč .  Pogledala  je  na  televizijski  ekran  in  se  ustavila ,  ko  je  spoznala  Brennana .  » Kaj  se  pa  gre  George ? «

» Tista  ladjica ,  ki  je  eksplodirala  blizu  Kipa  svobode ,  je  v  njegovem  delokrogu ,  čeprav  je  bil  med  tem  intervjujem  najbrž  na  domu  ene  domnevnih  žrtev ,  zunaj  v  Queensu . «  Prispevka  je  bilo  konec  in  Jack  je  izključil  televizor .  Dizelsko  gorivo  ne  povzroča  eksplozij ,  je  pomislil .  Če  se  je  tisti  čoln  spremenil  v  konfete ,  stavim ,  kar  hočete ,  da  je  nekdo  nanj  nastavil  bombo ;  na  to  lahko  stavite .

» V  svoji  sobi  gledata  film .  Spat  se  bom  spravil . «

Sedemnajst

» Popolnoma  razumem , «  mu  je  odvrnila  Nell ,  ko  je  pomislila ,  kako  bi  reagirala  ona ,  če  bi  ji  Adam  telefoniral  in  rekel ,  da  ni  bil  na  ladjici ,  da  ga  je  nekaj  zadržalo ,  da  je  naročil  Samu ,  naj  kar  brez  njega  izpelje  sestanek .  Recimo .  .  .

Ne  zdaj ,  je  pomislila  Nell .  Zdaj  moram  biti  sama .  Držati  moram  nekaj ,  kar  je  bilo  Adamovo ,  in  čutiti ,  da  sem  mu  blizu .

» Gospa  Cauliff ,  vam  je  dobro ? «  jo  je  vprašal  detektiv  in  prekinil  dolgi  molk .

Spremila  je  Brendo  do  vrat ,  nato  pa  se  napotila  nazaj  po  ozkem  hodniku .  Kuhinja  je  bila  dovolj  velika  za  mizo  in  stole  in  dovolj  majhna ,  da  je  bila  vedno  prenatrpana .  Pisalna  miza  je  bila  vgrajena  in  agent  za  nepremičnine  jo  je  imel  za  osupljiv  dodatek ,  ko  sta  si  pred  toliko  leti  prvič  ogledala  hišo .

Najbrž  tudi  bo  predsednik ,  je  pomislila  Nell ,  in  to  dober  predsednik .  Prvič ,  odkar  je  izvedela  za  Adamovo  smrt ,  je  začutila ,  da  se  je  v  njej  nekaj  zganilo  - -  prvo  znamenje ,  da  se  življenje  vrača .  Pogledala  je  deda  in  opazila ,  da  ima  tako  jasne  oči ,  kakor  že  dolgo  ne .  Nič  ni  boljšega  od  politične  kampanje ,  da  spravi  starega  bojnega  konja  na  noge  in  v  dir ,  je  pomislila .

» Lahko  bi  ga  dobila ?  Kaj  pa  govoriš ,  Mac ?  Potegovala  se  bom  zanj .  Saj  se  moram . «

» No ,  naj  te  vprašam  tole :  kje  je  Adam  dobil  denar ,  da  je  kupil  tisto  hišo  na  Osemindvajseti  ulici ? «

» Nell ,  gotovo  vidiš ,  da  to  meče  povsem  novo  luč  na  eksplozijo , «  je  rekel  Mac  in  jo  zmotil  v  mislih .  » Ni  mogla  nastati  po  nesreči  in  skoraj  gotovo  je  nastala  z  namenom ,  da  nekdo  na  tisti  ladjici  zanesljivo  ne  bi  govoril  uradu  državnega  tožilca . «

Še  vedno  v  suknjiču  je  nemirno  hodila  po  sobi .  Ugotovitev ,  nepovabljena  in  nedobrodošla ,  se  ji  je  vrivala  v  misli .  Adam  je  bil  že  mesece  ves  živčen .  Ga  je  poleg  normalnega  pritiska  ob  odpiranju  novega  podjetja  vznemirjalo  še  kaj  drugega ?  Je  bilo  mogoče ,  da  se  je  res  dogajalo  nekaj ,  o  čemer  ni  nič  vedela ?  Se  je  imel  od  preiskave  res  česa  bati ?

» Povej  nama ,  kaj  je  bilo , «  ga  je  spodbujal  Ken .

Regina  Tucker  je  ugasila  luč ,  legla  in  se  za  tolažbo  tesno  stisnila  k  možu .  Le  zakaj  bi  se  Benu  sanjalo  o  kačah ,  se  je  vprašala .  Mogoče  zato ,  ker  ve ,  da  se  jih  jaz  že  od  nekdaj  zelo  bojim ,  je  premišljala .  Najbrž  sem  preveč  govorila  o  tem ,  ko  je  bil  poleg .  Toda  to  še  vedno  ne  pojasni ,  zakaj  je  moj  strah  pred  kačami  vpletel  v  moro  o  ladjici .

Adam  je  bil  edinec ,  sin  dveh  edincev .

V  hipu  bi  privolila ,  si  je  rekla  Nell .

Cerkev  je  bila  polna  njenih  prijateljev ,  Macovih  prijateljev ,  volilcev ,  ki  so  ju  imeli  za  svoja .

» Bonnie ,  čisto  pošteno ,  danes  pa  res  ne , «  ji  je  odgovorila  Gert .  » Dopoldne  je  bila  spominska  maša  za  Adama  Cauliffa ,  nato  pa  je  moj  brat  povabil  ljudi  na  kosilo  v  Plazo  Athenée .  Pravkar  sem  prišla  domov .  Dolg  dan  je  bil . «

Nekaj  minut  pozneje  sta  si  ženski  sedeli  nasproti  za  majhno  mizo  v  kuhinji .

» Da ,  seveda .  Pravzaprav  bi  morala  reči ,  da  sem  slišala  za  to .  Kolikor  jaz  vem ,  je  to  zelo  redko . «

» Kdo  za  vraga  je  ta  fant ,  Nell ?  Komaj  ga  poznaš .  Dobro ,  torej  je  arhitekt  iz  Severne  Dakote ,  ki  je  prišel  v  New  York ,  ker  je  dobil  piškavo  začetno  službo .  Kaj  še  veš  o  njem ? «

Toda  ko  se  je  peljala  po  vedno  nabitem  FDR  Drivu ,  si  je  priznala ,  da  je  za  ta  nenadni  obisk  Graščine  v  starem  gozdu  obstajal  še  drug  razlog .  Prijateljica ,  katere  oče  je  bil  tam ,  ji  je  povedala ,  da  je  to  zelo  draga  ustanova .  Ko  je  Nell  premišljala  o  tem ,  se  je  začela  spraševati ,  kako  dolgo  že  živi  gospa  Rhoda  Johnson  v  tej  graščini  in  kako  je  Winifred  zmogla  to  plačevati .

» Curt ,  od  vsega  začetka  ste  že  pri  stvari , «  mu  je  odgovoril  Peter ,  » vendar  naj  pojasnim  vam ,  John .  Kakor  veste ,  so  prečne  ulice  med  Triindvajseto  in  Enaindvajseto  ulico  na  zahodni  strani  naslednja  področja  na  Manhattnu ,  ki  so  zrela  za  obnovo .  Pravzaprav  obnavljanje  že  lepo  poteka .  Dolgo  sem  se  trudil ,  da  bi  Vandermeerovi  graščini  odvzeli  status  zgodovinske  znamenitosti .  Vsi  se  strinjamo ,  da  je  prava  sramota ,  da  zadržujejo  življenjsko  pomembna  zemljišča  na  Manhattnu  zaradi  sentimentalne  navezanosti  na  neuporabne ,  razsute  stavbe ,  ki  bi  jih  bilo  treba  že  pred  mnogimi  leti  porušiti .  Vandermeerova  stavba  je  bila  še  posebno  nezaslišan  primer  ponorele  birokracije  - -  prav  grdo  jo  je  bilo  videti  in  tudi  nasploh  ni  bila  kaj  posebno  zanimiva  stavba . «

» Karkoli  je  že ,  rada  bi  si  olajšala  vest . «

Brennan  se  je  nasmehnil .  » Katoliška  slaba  vest ?  Potreba  po  spovedi ? «

» Misliš ,  da  ima  nemara  kak  dokaz ,  da  je  njen  mož  res  povrzročil  eksplozijo ? «  ga  je  vprašal  Brennan .

Rhoda  Johnson  se  ni  zmenila  zanjo .  » Winifred  je  šlo  prav  odlično  vsa  tista  leta ,  ko  je  delala  pri  Waltersu  in  Arsdalu .  Celo  toliko  sta  ji  povišala  plačo ,  da  me  je  lahko  preselila  sem .  Prejšnji  dom  sem  sovražila .  Nenehno  sem  ji  dopovedovala ,  naj  ostane  tam  in  naj  ne  hodi  z  vašim  možem ,  ko  je  odprl  svoj  biro ,  a  me  ni  hotela  poslušati .  No ,  sem  imela  prav ? «

Nell  je  počakala ,  da  so  se  za  Georgino  zaprla  vrata .  » Gospa  Johnson ,  vem ,  kako  žalostni  in  prestrašeni  ste .  Tudi  meni  je  prav  tako .  Zato  sem  vas  hotela  videti . «

» Ja ,  je . «

» Ko  je  bila  Winifred  še  dojenček  in  smo  živeli  v  njegovem  okolišu ,  sva  ga  volila .  Mojemu  možu  se  je  zdel  najboljši . «

Rhoda  Johnson  je  po  žepu  jopice  iskala  robček .  Nell  jo  je  gledala  in  prvič  opazila ,  da  so  njeni  prsti  skoraj  deformirani  od  artritisa .  » Nekaj  uokvirjenih  slik  je , «  je  rekla .  » Prinesite  jih .  Oh ,  in  da ,  bi  hoteli  pogledati ,  ali  boste  lahko  našli  Winifredine  plavalne  medalje ?  Ko  je  odraščala ,  je  pobrala  vse  nagrade .  Trener  mi  je  rekel ,  da  bi  lahko  postala  druga  Esther  Williams ,  če  bi  vztrajala .  Toda  mene  je  vedno  bolj  zdeloval  artritis ,  očeta  ni  bilo  več ,  torej  res  nisem  mogla  dovoliti ,  da  bi  tekala  po  vsej  državi ,  ali  ne ? «

Tisti  večer  ob  osmih  je  poklicala  Nell .  Vključen  je  bil  odzivnik ,  ki  se  je  vključil  po  tretjem  zvonjenju .  Najbrž  hoče  nocoj  imeti  mir ,  je  pomislila  Gert .  Trudila  se  je ,  da  njeno  sporočilo  ne  bi  zvenelo  živčno .  » Nell ,  rada  bi  le  vedela ,  kako  ti  je , «  je  začela .  Nato  pa  je  po  trenutku  omahovanja  kar  planilo  iz  nje :  » Nell ,  nujno  moram  govoriti  s  tabo .  Jaz - - «

KO  SE  JE  DAN  MINOR  vrnil  domov  z  vsakodnevnega  teka  po  Centralnem  parku ,  je  prejšnjo  evforijo  že  zamenjal  občutek  nelagodja .  Priznal  si  je ,  da  se  oprijema  slamic ,  ko  upa ,  da  bo  na  klopci  v  parku  opazil  svojo  mater  Quinny ,  kakor  jo  je  imenovala  Lilly  Brown ,  ali  da  mu  bo  Lilly  nekega  dne  telefonirala  in  rekla :  » Tukaj  v  zavetišču  je . «

Vedel  je ,  da  so  njegovi  stari  starši  prezirali  očeta ,  vendar  so  pazili ,  da  mu  tega  niso  pokazali ,  ko  je  odraščal .  » Žal  se  razdre  veliko  zakonov ,  Dan , «  so  mu  rekli .  » Tisti ,  ki  noče ,  da  bi  se  zakon  končal ,  je  zelo  prizadet .  Čez  čas  ljudje  prebolijo  bolečino .  Prepričana  sem ,  da  bi  tvoja  mati  sčasoma  prebolela  ločitev ,  vendar  pa  ni  mogla  preboleti  tega ,  kar  se  je  zgodilo  tebi . «

Nell  je  poznala  Maca .  Kadar  je  najbolj  sitnaril ,  je  bil  zaskrbljen .  Priznala  si  je ,  da  ji  ni  prišlo  na  misel ,  da  bi  si  v  uradu  državnega  tožilca  utegnili  napačno  razlagati  njen  obisk  v  stanovanju  Winifred  Johnson ,  toda  ko  jo  je  na  to  opozoril  ded ,  je  zaskrbelo  tudi  njo .

» Skoraj  dve  leti .  Oh ,  saj  je  tu  in  tam  dobil  kakšno  delo ,  na  črno ,  vendar  to  niso  bile  zaposlitve  za  nedoločen  čas ,  ki  prinašajo  spodoben  zaslužek .  Razvedelo  se  je ,  da  ima  dolg  jezik ,  in  zato  so  ga  hoteli  uničiti . «

» Torej  mu  je  gotovo  zelo  odleglo ,  ko  so  ga  poklicali  iz  pisarne  Adama  Cauliffa .  Kako  je  Jimmy  sploh  prišel  do  njega ?  Cauliff  je  šele  pred  kratkim  odprl  biro . «

» Včeraj ,  po  pogrebu .  .  . «  je  začela  pripovedovati  Lisa ,  toda  glas  ji  je  zamrl ,  ko  je  zaslišala ,  da  so  se  odprla  kuhinjska  vrata ,  nato  pa  topotanje  nog ,  ko  so  otroci  pritekli  v  hišo .

VSAK  DAN  po  eksploziji  Cornelie  II  je  reševalna  ekipa  Obalne  straže  nadaljevala  utrudljivo  iskanje  ostankov  ladjice  in  potnikov  ter  zbirala  številne  koščke  razbitin .  V  petek  popoldne  so  prvič  po  štirih  dneh  našli  nekaj  pomembnega .  V  področju  mostu  Verrazano  je  na  obalo  naplavilo  za  meter  raztreščenega  lesa .  Med  trščice  so  se  ujeli  koščki  zamazane  modre  športne  srajce  in  nekaj  drobcev  človeške  kosti .

» Obžalujem ,  gospa  Kaplan , «  se  ji  je  opravičil  Brennan .  » Tudi  za  vas  mi  je  žal ,  Jed ,  vendar  je  tukaj  dovolj  robe ,  da  vas  lahko  zapremo  zaradi  posedovanja  z  namenom  prodaje . «

Preden  sta  prišla  do  avtov ,  so  Georgea  Brennana  po  mobilnem  telefonu  obvestili ,  da  so  našli  žensko  torbico ,  ki  jo  je  naplavilo  v  istem  področju  blizu  mostu  Verrazano  kakor  raztreščeni  les  in  koščke  umazane  športne  srajce .

Neka  sila ,  ki  je  ni  razumel ,  ga  je  obrnila  in  stekel  je  za  vihrajočimi  kostanjevimi  lasmi  Nell  MacDermott  nazaj  proti  južnemu  Centralnemu  parku .

Ko  je  izstopila  iz  knjigarne ,  je  z  dvema  dolgima  korakoma  stopila  do  vogala ,  dvignila  roko  in  pomahala  taksiju ,  ki  je  vozil  po  Broadwayu .

Zdaj  ali  nikoli ,  si  je  rekel  Dan .  In  tvegal  je .

» Tako  je . «  Kaj  pa  naj  zdaj  rečem ,  se  je  vprašal  Dan .  Gledal  je  Nell  MacDermott ,  ko  ji  je  z  ustnic  izginil  spontani  nasmeh .  » Hotel  sem  vam  samo  reči ,  kako  strašno  hudo  mi  je  zaradi  smrti  vašega  moža , «  je  hitro  dodal .

Dan  je  stal  in  opazoval  taksi ,  ki  je  zavozil  čez  Broadway  in  zavil  proti  vzhodu  na  Petinsedemdeseto  ulico .  Kako  vprašaš  žensko ,  ki  je  vdova  natanko  teden  dni ,  ali  bi  šla  s  tabo  na  večerjo ,  se  je  spraševal .

osemintrideset

» Boš  šla  ti  z  mano ? «  jo  je  vprašal  in  že  ga  je  postajalo  strah .

NELL  JE  VES  PETKOV  VEČER  prebirala  knjige  o  medijskem  fenomenu ,  ki  jih  je  kupila  popoldne  po  teku  v  parku .

Do  sobote  popoldne  je  predelala  že  vsa  poglavja  vseh  knjig ,  ki  so  obravnavala  tisto  plat  fenomena ,  ki  jo  je  hotela  raziskati .  Kaj  sploh  verjamem  od  vsega  tega ,  se  je  kar  naprej  spraševala ,  ko  je  brala  in  nato  znova  prebirala  mnoge  odlomke .

» Naj  Adamova  duša  in  duše  vseh  vernih  počivajo  v  miru .  .  . «  Molila  je  enako  kakor  pred  tednom  dni .  In  tako  bo  še  mnogo  prihodnjih  nedelj .  Morala  je  najti  nekaj  odgovorov ,  nekakšno  pojasnilo  za  vse ,  kar  se  je  zgodilo .

Toda  če  skuša  Adam  priti  v  stik  z  mano ,  je  pomislila ,  mora  biti  kak  razlog  za  to ,  da  ne  najde  miru .

Toda  Nell  MacDermott  je  prav  takšna  kakor  njen  ded  in  kakor  on  politično  zelo  vešča  in  razumna .  Tudi  dovolj  bistra  je ,  da  ve ,  da  ji  lahko  pri  izvolitvi  zelo  pomagam ,  in  da  bi  bilo  pametno ,  da  bi  me  spravila  na  svojo  stran .  Pa  ne  samo  zato ,  ker  ji  lahko  pomagam .  Ko  bo  sodišče  začelo  preiskovati  početje ,  v  katero  je  bil  vpleten  Adam ,  me  bo  milo  prosila ,  naj  ji  priskočim  na  pomoč  in  branim  značaj  njenega  moža .

» Oh ,  bojim  se ,  da  je  moj  brat  strašno  jezen  name .  Nocoj  naju  je  z  Nell  peljal  na  večerjo  in  ušlo  mi  je ,  da  sem  se  pogovarjala  z  vami .  Povedala  sem  celo  nekaj  o  tistem ,  kar  ste  mi  povedali .  Potem  se  je  zelo  razburil  in  naredil  celo  to  napako ,  da  je  Nell  prepovedal ,  da  bi  vas  obiskala . «

dvainštirideset

Jed  ji  je  poskušal  pregnati  skrbi  in  ji  je  spet  zatrdil ,  da  je  nedolžen .  Vendar  je  ni  bilo  mogoče  utišati  in  kar  naprej  in  naprej  je  gonila  svojo .

Nisem  priznal ,  da  je  trava  moja ,  je  pomislil  Jed  in  si  čestital .  Po  resnici  sem  jima  povedal ,  da  se  tiste  vreče  že  pet  let  nisem  dotaknil .

Nell  MacDermott  je  med  govorjenjem  opazovala  obiskovalko .  Skromna  ličila  niso  mogla  prekriti  Lisinih  zabuhlih  oči  in  obraz  je  bil  še  vedno  lisast  od  joka .  Nell  je  imela  občutek ,  da  ne  bi  bilo  treba  veliko ,  pa  bi  se  spet  odprle  zapornice  joka .

» Pravkar  sem  skuhala  kavo , «  ji  je  rekla .  » Bi  jo  spili  z  mano ? «

Petdeset  tisoč  dolarjev !  Jimmy  Ryan  je  bil  gotovo  na  sledi  nečemu  velikemu ,  je  pomislila  Nell .  Je  Adam  kaj  sumil  ali  kaj  vedel  o  tem ,  se  je  vprašala .  So  Ryana  zato  povabili  na  sestanek  na  ladjici ?

» Da  bi  odprl  svojo  firmo . «  Robert  Walters  se  je  hladno  nasmehnil .  » Adam  Cauliff  je  pazil  na  detajle  in  je  bil  zelo  praktičen .  Včasih  naletimo  na  arhitekte ,  ki  se  preprosto  nočejo  sprijazniti  z  dejstvom ,  da  oddajamo  pisarniške  prostore  po  kvadratnem  metru .  Kljub  temu ,  da  vedo ,  da  je  gospodarnost  pomembna  - -  včasih  celo  najpomembnejša  - -  predpostavka ,  na  vsak  način  načrtujejo  nepotrebne  efekte ,  s  katerimi  zapravljajo  prostor ;  na  primer  izredno  široke  hodnike ,  ki  dramatično  zmanjšajo  prostor ,  ki  bi  prinesel  zaslužek ,  če  jih  pomnožite  s  tridesetimi  ali  štiridesetimi  nadstropji . «

» Gospod  Walters , «  je  rezko  vprašal  Mayers ,  » ali  vaša  firma  pregleduje  pisarniško  stavbo  na  Lexingtonski  in  Sedeminštirideseti ,  ki  ste  jo  pred  nekaj  leti  obnovili ? «

šestinštirideset

» Vam  to  kaj  pove ,  Nell ? «  jo  je  vprašala  Bonnie  Wilson .

Kampanja ,  je  pomislila  Nell .

V  pisarni  z  njima  je  bila  tudi  Liz  Hanley ,  ki  si  je  zapisovala  pogovor .  Ljubi  bog ,  kako  je  danes  našpičen ,  je  pomislila .  Vendar  je  vedela ,  zakaj .  Mac  ji  je  zaupal ,  kako  ga  skrbi  Nellino  čustveno  stanje ,  in  čisto  omrtvičen  je  bil  od  skrbi ,  da  bi  se  razvedelo  za  njen  obisk  pri  mediju  in  bi  potlej  zanj  izvedeli  tudi  novinarji .

Uglajen .  Čeden .  Lepega  vedenja .  Nepremičninski  vizionar .  S  temi  besedami  so  v  opravljivih  in  družabnih  stolpcih  opisovali  Langa .

» To  lahko  razumem . «

» Gotovo  veste ,  da  je  Adam  lani  avgusta  kupil  od  gospe  Kaplan  stavbo  in  zemljišče  v  mestu ,  za  kar  je  plačal  malo  manj  kot  milijon  dolarjev .  Parcela  je  poleg  tiste ,  ki  sem  jo  pozneje  kupil  jaz ,  in  je  bila  njegov  lastniški  delež  pri  gradbeniški  pogodbi ,  ki  smo  jo  sestavili .  Minuli  teden  je  bila  ocenjena  vrednost  tiste  posesti  osem  sto  tisoč  dolarjev ,  vendar  sem  vam  jaz  pripravljen  zanjo  ponuditi  tri  milijone  dolarjev .  Mislim ,  da  se  boste  strinjali ,  da  je  to  lep  izkupiček  za  investicijo  komaj  desetih  mesecev . «

Nell  je  vstala  in  tako  pokazala ,  da  je  sestanek  končan .  » Nikoli  ne  razpravljam  o  govoricah ,  Peter , «  mu  je  povedala  z  negibnim  obrazom .

» Če  se  Walters  včeraj  ni  motil , «  mu  je  odgovoril  George  Brennan ,  » se  nama  zdi  to  boljše  kot  tistim ,  ki  se  spoznajo  na  arhitekturo .  Rekel  je ,  da  so  projekt  zavrnili . «

Nell  je  pogledala  ključ .  » Nimam  pojma .  Če  je  od  te  pisarne ,  jaz  o  njem  nisem  nič  vedela .  Jaz  imam  že  leta  svoj  bančni  sef  in  kolikor  vem ,  ga  Adam  ni  imel ,  ne  osebnega  ne  poslovnega .  Ga  ne  morete  odnesti  v  banko  in  tam  izvedeti ? «

Takrat  sem  ga  vprašala ,  kaj  bo ,  če  ne  bodo  sprejeli  njegovega  načrta .  Natančno  se  spominjam  njegovih  besed :  Kaplanovo  zemljišče  je  nepogrešljivo  za  kompleks ,  ki  ga  želi  postaviti  Lang .  Sprejeli  ga  bodo .

» Hvala ,  da .  Rada  bi  šla  na  kavo , «  se  je  zahvalila .  » Danes  dopoldne  sem  se  sestala  s  Petrom  Langom  in  o  tem  bi  vama  rada  nekaj  povedala .  Ko  bom  končala ,  bosta  mogoče  razumela  - -  in  mogoče  bosta  imela  celo  enak  občutek  kot  jaz ,  da  je  lažnivec  in  manipulator  in  da  je  zagotovo  imel  korist  od  smrti  mojega  moža . «

V  TOREK  JE  ŠLA  Lisa  Ryan  spet  na  delo  v  salon .  Prestala  je  odziv ,  ki  ga  je  pričakovala  od  sodelavk  in  strank  - -  mešanico  iskrenega  sočutja  in  pohlepne  radovednosti  o  podrobnostih  eksplozije ,  ki  je  Jimmyju  vzela  življenje .

» Pijača  ob  sedmih  pri  meni ? «  ga  je  povabila  in  se  mu  vabeče  nasmehnila .

Jack  se  je  usedel  za  svojo  pisalno  mizo  in  s  prsti  tapljal  po  naslonjalu  stola .  » MacDermottova  je  domala  rekla ,  da  misli ,  da  je  imel  mogoče  Lang  nekaj  pri  eksploziji  jahte .  Toda  ko  sva  preverjala ,  je  bila  njegova  pripoved  o  prometni  nesreči  slišati  pristna .

Kolikor  se  spominjam ,  je  trdil ,  da  je  govoril  po  mobilnem  telefonu  in  mu  je  sonce  posvetilo  v  oči .  Zaletel  se  je  v  vlačilca .  Ko  sva  ga  videla ,  je  imel  res  dokaj  obtolčen  obraz . «

» Ko  že  govorimo  o  ljubečih  parih  - -  kaj  misliš ,  kaj  se  dogaja  z  Winifredinim  fantom  Harryjem  Reynoldsom ? «  je  Sclafani  vprašal  kolega .

Spotoma  je  kot  mimogrede  pripomnil :  » Ne  vem ,  kako  je  z  vami ,  Nell ,  vendar  jaz  postajam  lačen .  Vem  tudi ,  da  bom  znatno  bolj  spodoben ,  ko  se  bom  oprhal  in  preoblekel .  Bi  hoteli  čez  kakšno  uro  z  mano  na  večerjo ? «

Nepotrebno  delo ,  si  je  rekla ,  ko  je  hodila  sem  in  tja  in  prenašala  obešalnike ,  toda  ko  je  že  začela  jemati  Adamove  reči  iz  zakonske  spalnice ,  je  hotela  delo  tudi  končati .

» Je  bilo  tako ,  ko  ste  izgubili  starše ? «

» Gospod  Cauliff  naj  bi  bil  arhitekt  tega  projekta ? «

» Boljša  si  videti , «  so  bile  Gertine  prve  besede ,  ko  jo  je  poljubila .  V  rokah  je  imela  posodo  s  kolačem .

Ko  sta  srkali  čaj ,  je  Nell  opazila ,  da  se  Gert  rahlo  tresejo  roke .  To  niti  ni  tako  nenavadno  za  človeka  njenih  let ,  je  pomislila ,  toda  ljubi  bog ,  daj ,  da  se  njej  in  Macu  še  dolgo  ne  bi  nič  zgodilo .

Priznala  si  je ,  da  je  problem  v  tem ,  da  resnično  verjame ,  da  nekateri  ljudje  res  imajo  medijske  sposobnosti  - -  ali  nadnaravne  percepcijske  sposobnosti  ali  kakorkoli  jim  že  pravijo .  Svoje  dvome  je  nekoč  že  zaupala  Macu  in  ta  je  kakor  ponavadi  imel  odgovor .

Mac  je  prepričljiv  in  zna  res  osmešiti  vse  skupaj ,  je  premišljala  Liz ,  vendar  obstaja  na  stotine  dokumentiranih  primerov ,  ko  so  ljudje  po  smrti  obiskali  svoje  ljube ,  da  so  se  poslovili .  Pred  leti  je  bil  v  Reader's  Digestu  članek  o  Arthurju  Godfreyu ,  nekdanjem  televizijskem  zvezdniku .  Ko  je  bil  še  mlad  fantič  in  med  drugo  svetovno  vojno  na  bojni  ladji ,  se  mu  je  sanjalo ,  da  ob  vznožju  njegovega  pograda  stoji  njegov  oče .  Naslednje  jutro  je  izvedel ,  da  je  oče  umrl  natanko  tisti  trenutek .  Poiskala  bom  tisti  članek  in  ga  pokazala  Macu ,  si  je  obljubila  Liz .  Mogoče  bo  verjel  vsaj  Arthurju  Godfreyu .

V  SREDO  POPOLDNE  JE  Liso  Ryan  v  službo  poklicala  Kellyjina  svetovalka  gospa  Evans .  » Strahotno  žaluje  za  očetom , «  ji  je  rekla  Evansova .  » Danes  je  med  poukom  zajokala . «

Liso  je  v  hipu  zabolelo  srce  in  rekla  je :  » Mislila  sem ,  da  od  vseh  treh  prav  ona  najbolje  prenaša .  Doma  je  videti  čisto  dobra . «

Pobrskala  je  po  torbici ,  našla  številko ,  ki  jo  je  hotela ,  in  šla  k  javnemu  telefonu .  Potem  pa  je ,  ko  je  njena  stranka  s  poudarkom  pogledala  na  uro ,  odhitela  v  pisarno  in  povedala  poslovodji ,  da  mora  odpovedati  zadnji  dve  naročeni  stranki .

» Jaz  tudi , «  mu  je  pritrdil  MacDermott .  » Rojen  sem  bil  v  tej  hiši  in  v  tistih  časih  to  ni  bila  imenitna  soseščina .  Pravzaprav  smo  se  šalili ,  da  se  ga  lahko  nadelaš ,  če  samo  vohaš  hlape  iz  pivovarne  Jacoba  Ruperta . «

Cornelius  MacDermott  je  med  klepetom  ugotovil ,  da  mu  je  doktor  Dan  Minor  zelo  všeč .  Na  srečo  ni  takšen  kot  njegov  oče ,  je  pomislil .  V  minulih  letih  je  srečeval  Danovega  očeta  na  različnih  prireditvah  v  Washingtonu  in  zdel  se  mu  je  nadut  in  dolgočasen .  Dan  je  bil  očitno  narejen  iz  dokaj  trdnega  materiala .  Kak  drug  fant  bi  odpisal  mater ,  ki  ga  je  zapustila ,  zlasti  pijanko  brez  doma .  Ta  sin  pa  jo  je  hotel  najti  in  ji  pomagati .  Fant  po  moji  duši ,  je  pomislil  MacDermott .

triinšestdeset

KO  JE  GERT  ODŠLA  IZ  NELLINEGA  STANOVANJA ,  se  je  Nell  vrnila  k  pisalni  mizi  in  spet  prebrala  kolumno ,  ki  jo  je  prej  skicirala  za  petkovo  izdajo  Journala ,  sestavek  o  dolgih  in  divjih  kampanjah ,  ki  čedalje  bolj  označujejo  predsedniške  volitve  v  Združenih  državah .

Je  ves  ta  negativni  odnos  prihajal  od  Adama ,  se  je  vprašala .  Sedela  je  v  delovni  sobi  in  podoživljala  njune  številne  pogovore  o  tem ,  ali  naj  kandidira  za  to  funkcijo .  Sploh  ne  razumem ,  zakaj  se  je  spremenil ,  je  pomislila .  Ko  sva  se  pred  tremi  leti  poročila ,  je  bil  ves  navdušen ,  da  bi  prevzela  Macov  sedež ,  potem  pa  se  ni  le  ohladil  do  zamisli ,  prav  sovražen  je  postal .  Zakaj  ta  koreniti  preobrat ?

Ko  je  premlevala  vse ,  kar  je  izvedela  v  minulih  nekaj  dneh ,  se  ji  je  v  mislih  začel  oblikovati  odgovor  na  vprašanja ,  ki  so  jo  trpinčila ,  odgovor ,  ki  je  bil  smiseln  in  ki  jo  je  zmrazil  do  kosti .  Adam  je  vedel :  če  bom  kandidirala  za  to  funkcijo ,  bodo  novinarji  in  moji  nasprotniki  zakopali  globoko  in  neizprosno  v  najino  osebno  preteklost ,  da  bi  videli ,  ali  kdo  od  naju  kaj  prikriva .  Jaz  sem  prepričana ,  da  sem  čista ,  se  je  pomirila .  Česa  se  je  torej  bal ?

Vprašanja  porajajo  nova  vprašanja ,  je  pomislila  Nell .  Ko  je  pakirala  Adamova  oblačila ,  si  je  vendarle  zastavila  tisto  vprašanje ,  ki  se  ga  je  minulih  nekaj  dni  najbolj  odločno  izogibala :  Sem  bila  zares  zaljubljena  v  Adama  ali  sem  samo  želela ,  da  bi  bila  zaljubljena  vanj ?

štiriinšestdeset

» Je  bil  Lang  potrt ,  ko  je  izvedel ,  da  ste  zemljišče  že  prodali ? «

Sclafani  se  je  potrudil  in  ni  privzdignil  obrvi ,  ko  so  v  pisarno  pripeljali  Tuckerja .  Bil  je  značilen  mlad  direktor  in  njegove  prve  besede :  » Nemara  vama  po  nepotrebnem  jemljem  čas , «  so  oba  moža  prepričale ,  da  bo  počel  natanko  to .

» Da ,  mislim .  Oba ,  Benjy  in  jaz  sva  jo  videla .  Vračala  sva  se  z  izleta  h  Kipu  svobode .  Po  resnici  povedano ,  jaz  nisem  videl  drugega  kot  nekakšno  meglo ,  toda  Ben  je  videl  nekaj ,  kar  bi  po  mojem  utegnilo  biti  pomembno . «

» Gospod  Tucker ,  zelo  sva  vam  hvaležna , «  se  mu  je  zahvalil  Brennan .  » Brez  nadaljnje  preiskave  sicer  ne  morem  vedeti ,  vendar  bi  sinova  risba  utegnila  biti  pomembna .  Benovo  ime  ne  bo  omenjeno ,  to  vam  obljubljam ,  in  prosil  vas  bom ,  da  nikomur  ne  poveste  tega ,  kar  ste  nama  pravkar  povedali .  Četudi  se  je  nekdo  res  rešil  s  čolna ,  vemo ,  da  sta  v  eksploziji  umrla  najmanj  dva  človeka ,  najbrž  pa  tudi  tretji .  Opravka  imamo  z  večkratnim  umorom  in  tisti ,  ki  je  odgovoren  za  to ,  je  izredno  nevaren  človek . «

Ko  so  se  za  Kennethom  Tuckerjem  zaprla  vrata ,  je  Sclafani  zažvižgal .  » Nismo  povedali  medijem ,  da  so  fantje  našli  torbico  Winifred  Johnson , «  je  rekel .  » Torej  ni  možnosti ,  da  bi  ta  možak  to  vedel . «

Ko  je  premišljala ,  kako  je  moralo  biti  pri  duši  Jimmyju  Ryanu ,  se  je  spomnila ,  da  je  v  Svetem  pismu  Judež ,  strt  od  slabe  vesti ,  hotel  po  križanju  vrniti  trideset  srebrnikov ,  ki  jih  je  dobil  za  izdajo  Jezusa .

In  nato  se  je  obesil ,  je  pomislila  Nell ,  ko  je  zlagala  denar  v  drugo  škatlo .  Je  bilo  mogoče ,  da  je  imel  Jimmy  Ryan  samomorilske  misli ,  se  je  vprašala .

» Ne ,  vendar  začenja  verjeti ,  da  je  nemara  res  tisto ,  kar  ji  pripovedujem  o  poslih  njenega  pokojnega  moža .  Adam  Cauliff ,  ali  vsaj  njegova  pomočnica ,  sta  bila  nemara  vpletena  v  podkupninski  škandal ,  o  katerem  berete  v  časopisih . «

NELL  JE  TAKOJ  PO  POGOVORU  Z  MACOM  odtipkala  številko  detektiva  Sclafanija ,  nato  pa  prekinila  zvezo .  Sklenila  je ,  da  bo  šla  prej  v  Adamovo  pisarno  po  vrvco  in  ovojni  papir ,  ki  ju  je  videla  v  Winifredini  pisarni .

Tista ,  ki  si  jo  je  tako  želel  Adam ,  se  je  iznenada  domislila  Nell .  » Tukaj  me  spustite  ven , «  je  rekla  vozniku .

» Najbrž  vas  čustveno  kar  prizadene ,  ko  pridete  v  moževo  pisarno , «  ji  je  sočutno  rekel  upravitelj ,  » mislim ,  ko  veste ,  da  ne  bosta  ne  on  ne  gospodična  Johnson  nikoli  več  prišla  vanjo . «

Rekla  sem  mu ,  da  natanko  takšnega  že  ima ,  se  je  spomnila ,  ko  je  iz  omare  jemala  mornarsko  modri  suknjič .  Pravzaprav  je  bil  prav  takšen  kot  tale .

Sredi  popoldneva  so  jo  poklicali  iz  mrtvašnice .  » Mogoče  smo  našli  pravo , «  jo  je  na  kratko  obvestil  uradnik .

Po  dolgem  premolku  je  odgovorila :  » Ko  mi  je  bilo  petnajst  let ,  sem  skoraj  utonila .  Odtlej  se  nisem  nikoli  več  povsem  znebila  strahu  pred  vodo .  Le  nekajkrat  sem  šla  z  Adamom  v  čolnu  na  morje  in  bilo  mi  je  grozno .  Večjo  ladjo  prenesem ,  majhne  ladjice  pa  ne ,  ker  je  voda  tako  blizu .  Na  dolgo  vama  pripovedujem ,  da  vama  res  ne  morem  odgovoriti  na  to  vprašanje .  Vem ,  da  je  Adam  znal  plavati ,  res  pa  ne  vem  zagotovo ,  kako  dobro . «

» Ne ,  nimava , «  ji  je  pri  priči  odgovoril  Brennan .  » Veva ,  da  je  bila  Winifred  Johnson  kanal  za  prenos  velikih  vsot  denarja ,  mogoče  za  milijone  dolarjev .  Dokaz ,  ki  ste  nama  ga  dali ,  kaže  na  to ,  da  je  ona  pripravila  denar  za  izplačilo  Jimmyju  Ryanu .  Javili  so  se  ljudje ,  ki  so  plačevali  Winifred ,  in  očitno  so  imeli  vtis ,  da  gre  denar  v  roke  neposredno  Waltersu  in  Arsdalu ,  vendar  doslej  za  to  še  nimamo  dokazov . «

Vedela  sem ,  da  potrebujem  ljubezen  prav  tako ,  kakor  te  rastline  zdaj  potrebujejo  vodo .

Vendar  je  imel  on  srajco  s  kratkimi  rokavi  in  rekla  mu  je ,  da  bo  zdaj  zeblo  njega ;  on  pa  je  rekel ,  da  mu  bo  čisto  dobro ,  če  bo  le  njej  toplo .

Zložila  je  suknjič ,  znova  odprla  zadnjo  škatlo ,  ki  jo  je  bila  napolnila ,  in  ga  dala  vanjo .  Že  je  zapirala  pokrov ,  ko  se  je  spomnila ,  da  ima  ta  suknjič  tudi  več  notranjih  žepov .  Da  bi  bila  čisto  prepričana ,  je  sklenila ,  da  bo  pregledala  tudi  te .

» Lahko  razumem . «

» Samo  zaradi  nečesa ,  kar  je  Kelly  napisala  v  dnevnik .  Takrat  sem  pač  mislila ,  da  je  Jimmyja  groza ,  da  bo  izgubil  službo .  Po  tistem  večeru  o  tem  nisem  več  premišljala .  Spominjam  se ,  da  sem  šla  spat  kakšno  uro  po  tistem ,  ko  je  prišel  Jimmy  domov .  Rekel  je ,  da  bi  rad  še  spil  pivo  in  se  pomiril ,  da  bo  kmalu  prišel  za  mano .  Kelly  je  v  dnevnik  napisala ,  da  se  je  zbudila  in  slišala ,  da  je  televizor  vključen .  Šla  je  dol ,  da  bi  mu  rekla  lahko  noč ,  ker  je  že  spala ,  ko  je  prišel  domov . «

Peter  Lang  je  privzdignil  obrv ,  za  hip  pomislil  in  čez  mizo  pogledal  odvetnika  svojega  podjetja  Louisa  Graymora ,  ki  je  bil  pri  njem  na  sestanku .  » Sprejel  bom , «  je  odgovoril  tajnici .

» Lahko  bi  jo  obzirno  spomnil ,  da  je  tvoja  družina  podpirala  kampanje  njenega  deda ,  še  preden  sta  se  vidva  rodila , «  je  predlagal  pravnik .

» Bi  rekli ,  da  ste  bili  Adamov  prijatelj ? «

» Zakaj  niste  sami  kupili  Kaplanovega  zemljišča ? «

» Ker  ga  nisem  imel  kaj  rabiti ,  če  ne  bi  Vandermeerovi  graščini  vzeli  statusa  zgodovinskega  spomenika ,  in  to  se  je  zgodilo  popolnoma  nepričakovano . «

» Zakaj  potem  mislite ,  da  ga  je  kupil  Adam ? «

» Trdno  sem  upal ,  Nell ,  nisem  bil  prepričan .  V  tem  poslu  vedno  predvidevate ,  da  boste  dobili  tisto ,  za  čemer  se  poganjate .  Vedno  se  seveda  ne  obrne  tako ,  toda  ljudje ,  ki  se  ukvarjajo  z  nepremičninami ,  so  vedno  optimisti . «

Dan  je  pogoltnil  cmok ,  ki  se  mu  je  naredil  v  grlu .

Pri  vratih  je  pozvonilo .  Ni  se  zmenil  za  zvonjenje .  Pozvonilo  je  še  enkrat ,  to  pot  vztrajno .

Trakove  sta  dala  tehniški  službi  in  naročila ,  naj  jih  zaradi  varnosti  skopirajo .  » In  združite  vseh  šest  prispevkov  o  Vandermeerovi  graščini , «  je  Sclafani  naročil  tehniku .

Skoraj  je  že  zaupala  Danu ,  kaj  namerava  in  zakaj  mora  to  narediti ,  toda  prejšnjo  noč  ni  bil  pravi  čas  za  to .  Sinoči  je  morala  dovoliti ,  da  je  izpovedal  svojo  žalost  in  bolečino .  V  prekinjenih ,  nedokončanih  stavkih  ji  je  povedal  o  nesreči ,  ki  je  odgnala  njegovo  mater ,  o  dolgih  mesecih  v  bolnišnici ,  ko  je  molil ,  da  bi  se  odprla  vrata  in  bi  jo  zagledal .  Potem  je  govoril ,  kako  mu  je  vdanost  starih  staršev  pomagala ,  da  je  telesno  in  čustveno  ozdravel .

» Nekdo  v  hiši  ima  zabavo .  Priključila  sem  se  skupini  šestih  ali  sedmih  ljudi .  Ko  so  v  četrtem  nadstropju  izstopili ,  sem  povedala  upravljalcu  dvigala ,  da  grem  na  obisk  k  tebi .  Tukaj  me  je  spustil  ven  in  me  napotil  do  tvojega  stanovanja .  Bala  sem  se  najaviti ,  da  se  ali  ne  bi  oglasil  na  interkom  ali  pa  bi  me  odpravil . «

Ko  je  Nell  čez  petnajst  minut  prišla  domov ,  je  bilo  na  odzivniku  njegovo  sporočilo :  » Nell ,  mislim ,  da  se  ti  nisem  zahvalil ,  da  si  bila  nocoj  z  mano .  Počutil  sem  se  tako ,  kakor  bi  se  bil ,  ko  sem  bil  še  majhen ,  če  bi  se  odprla  vrata  bolniške  sobe  in  bi  vstopila  lepa  gospa ,  ki  sem  jo  imel  rad .  Vem ,  da  sem  hudičevo  predrzen ,  ko  takole  govorim ,  in  obljubljam ,  da  vsaj  še  pol  leta  ne  bom  več .  Vem ,  da  si  šele  dva  tedna  vdova .  Samo  za  to  gre ,  da  sem  zelo  hvaležen  usodi ,  da  si  prišla  v  moje  življenje . «

» Seveda ,  razumljivo , «  je  potrdil  Dan  s  tihim  in  žalostnim  glasom .

» Kje  je  ta  slika  zdaj ? «  je  vprašal .

» Nikar  se  ne  razburjajte , «  ga  je  miril  Mac .  » Zagotovo  ni  nalašč  zažgala  stavbe ,  toda  po  mnenju  strokovnjakov  je  bila  noč  devetega  septembra  za  tisti  letni  čas  izredno  mrzla .  Quinny  je  očitno  vrgla  nekaj  odpadkov  v  kamin ,  zakurila  in  odšla  gor  v  kopalnico .  Dušilnik  ni  bil  odprt  in  njene  reči  so  bile  preblizu  plamenov .  V  nekaj  minutah  je  hiša  postala  pravi  pekel . «

Rhoda  Johnson  jo  je  sumničavo  pogledala .  » Zakaj  počenjate  to ? «

» Nell  mi  tega  sploh  ni  omenila ,  vendar  me  to  ne  bi  smelo  presenetiti , «  je  pripomnil  Mac .  » Vzgojil  sem  jo  v  samostojno  žensko  in  najbrž  sem  odličen  učitelj . «  Premolknil  je  in  segel  Sclafaniju  v  roko .  » Prihajam  zaradi  nečesa  popolnoma  drugega .  Doktor  Minor  potrebuje  informacije  o  materini  smrti . «

Šele  ob  treh  sta  se  lahko  lotila  sendvičev .  Med  jedjo  sta  sedela  v  Jackovi  pisarni  in  brala  podrobno  poročilo  o  Adamu  Cauliffu ,  ki  je  prišlo  iz  Severne  Dakote .

» Zlodja ! «  je  vzkliknil  Brennan ,  ko  je  prebral  poročilo  do  konca .  » Kako  se  je  ženska ,  kakršna  je  Nell  MacDermott ,  zapletla  s  takšnim  možakom ? «

Potem  pa  se  je  na  njeno  grozo  tema  začela  širiti  in  je  obkrožila  tudi  njo .

DAN  MINOR  JE  ŠEL  v  bolnišnico  pogledat  dva  pacienta  po  operaciji  in  od  tam  je  lahko  odšel  šele  ob  pol  petih .  Še  enkrat  je  poklical  v  Nellino  stanovanje ,  vendar  se  spet  ni  nihče  oglasil .  Mogoče  je  poklicala  Maca ,  se  je  tolažil .

» Verjamemo  vam ,  Karen , «  jo  je  miril  Sclafani .  » Kje  ste  bili ,  ko  so  vam  ukradli  vrečko ? «

Bonnie  ima  ledeno  mrzle  roke ,  je  zaznala  Nell .

Vsi  so  se  zastrmeli  vanjo .

Tja  je  šla  Nell ,  je  pomislil  Dan ,  v  stanovanje  tiste  Wilsonove .  Prepričan  sem .

» Našla  si  ključ  in  poklicala  policijo , «  ji  je  rekel  s  hripavim  glasom .  » Po  vsem  načrtovanju ,  po  treh  letih  prenašanja  tiste  neumne ,  omledne  ženske ,  po  tistem ,  ko  sem  skoraj  izgubil  življenje ,  ker  si  ji  dala  napačni  suknjič  in  sem  moral  iskati  njeno  prekleto  torbico  - -  po  vsem  tem ,  in  po  pekočih  bolečinah  opeklin ,  nimam  ničesar . «

Nell  je  poskusila  govoriti ,  vendar  ni  mogla  spraviti  besed  iz  možganov  na  ustnice .  Ne  delaj  tega ,  Bonnie ,  je  hotela  reči .  Samo  nekaj  minut  življenja  še  imaš .  Tvoja  avra  je  zdaj  popolnoma  temna .  Ne  odidi  s  še  bolj  krvavimi  rokami .

Celo  v  medli  svetlobi  in  skozi  hud  naliv  je  Jack  videl  obraz  moškega .  Vedel  je ,  da  so  ujeli  Adama  Cauliffa ,  moškega ,  ki  ga  je  Benjy  Tucker  videl  v  potapljaški  obleki  in  mu  povzročil  toliko  strašnih  mor .

» Ne  bo  šlo ,  Adam ! «  je  zakričala  Bonnie .

» Mac ,  od  kdaj  si  pa  živčen ,  ko  gledaš  rezultate ? «  ga  je  smeje  se  vprašala  Nell .

počakaj ,  da  bodo  izginili  oblaki .  .  .
