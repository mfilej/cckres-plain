 
Prišli  smo  do  roba  travnika  in  tam  je  bila  po  vsej  dolžini  napeljana  tanka  kovinska  žica  na  lesenih  stebrih .  Ti  leseni  stebri  so  bili  neenakomerno  postavljeni ,  tako  da  je  bila  žica  nekje  daljša ,  nekje  pa  krajša .  In  krave  so  se  je  izogibale .  Torej  so  bile  lepo  ograjene .  Ampak  zakaj  so  se  krave  bale  žice ?  Saj  so  vendar  te  živali  tako  velike ,  da  se  jim  ni  treba  ničesar  bati .  Pa  vendar  so  se  žici  izogibale !  Žice  pa  se  ni  bal  Jakob ,  ki  je  s  palico ,  ki  jo  je  mimogrede  pobral  na  travniku ,  udaril  po  žici .  Zaslišal  se  je  globok  BOOING ,  ki  je  trajal  kar  nekaj  sekund .  Pa  je  udaril  še  enkrat  in  zvok  je  bil  natančno  isti .  Potem  je  Jakob  stekel  med  naslednja  dva  stebra ,  kjer  je  bila  žica  krajša ,  in  spet  udaril .  Zaslišali  smo  BOOIIIIIIING .  Zvok  je  bil  malo  višji .  Bilo  je  super .  Žica ,  ki  poje ! 
