 
1.2 .  Varnost

3.3d .  Morda  se  mi  je  zmešalo

Poznam  kar  nekaj  pravih  ljubezni .  Na  primer  Maja  in  Aleš .  Ali  pa  Jani  in  Barbara .  Romeo  in  Julija ,  Tristan  in  Izolda  …  se  spomniš ? 

To  naju  bo  vedno  držalo  skupaj ,  vrjem .  Ta  smeh .  Pa  Ružica  enkrat  sem  se  od  smeha  polulala  v  hlače .  Bilo  je  na  terasi  nekega  hotela  v  Zadru .  Čakali  smo  na  katamaran .  Pa  je  Ruža  povedala  vic .  No ,  pa  sem  se  od  smeha .  Pa  Andreja  viličar  pa  še  kdo  bi  se  našel ,  ki  se  mu  od  srca  nasmejim .  In  on  ali  ona  meni .  Nekateri  fantje  imajo  tudi  dober  smisel  za  humor .  Banči ,  pa  Bota ,  pa  Matjaž ,  pa  Breco ,  pa  …  Đole ,  pa  Đuro ,  pa  Marko  J. ,  pa  Dušan ,  pa  Jure ,  pa  Janko ,  pa  Koko ,  pa  Roman  zadnji  štirje  so  moji  bratje  ne  da  se  mi  naštevati .  Najbolj  narežala  sem  se  pa  itak  zmeraj  fotru .  To  imamo  v  familiji ,  po  njem .  In  to  psihozo . 

Čao  tata  tamo  gore .  Kako  more ?  Plavo ,  tata ,  još  uvijek  plavo .  Ko  plavuša .

Hvala  Melita ,  hvala  Sonja  in  Vinko .  Vsi  veste ,  da  sem  malo  zmešana ,  pa  še  vedno  objavljate  moje  tekste .  Bogec ,  daj  da  si  malo  zvišamo  naklado .  Plizzzz . 

» Življenje  je  kot  kurja  lojtra .  Kratko  in  posrano . «

To  knjigo  pišem  tudi  zato ,  da  bo  moja  prijateljica  Ruža  končno  lahko  ponosna  name .  Da  bo  lahko  rekla ,  to  je  pa  moja  prijateljica - pisateljica .  Ampak  ona  je  to  itak  že  rekla  in  vem ,  da  je  že  do  zdaj  ponosna  name .  Kot  sem  jaz  nanjo .  Nekoč  me  je  neka  punca  lepa  punca  vprašala ,  če  sem  zaljubljena  v  Ružo  in  če  sem  kdaj  spala  z  njo .  Odgovor  je  ne .  Nikoli .  Nisem  bila  zaljubljena  vanjo  in  nisem  spala  z  njo .  Spala  sem  z  eno  drugo  punco  pred  dvajsetimi  leti  in  bilo  je  lepo .  Eksperimentalno .  Drgač  pa  s  fanti .  In  bilo  je  lepo .  Enkrat  bolj ,  drugič  manj .  Ampak  lepo .  In  hudo .  Včasih  je  zelo  bolelo ,  ko  je  potem  šel  … Cut .  Ružo ,  dušo ,  kako  se  zove  onaj  lijek  …  za  smirenje .  Xerox ,  Xsena ,  Xara  …  Xanax !  Tega  bi  včasih  rabla .  Pa  ga  nimam .  Imam  pa  Loram .  Isto  dober . 

Življenje  je  postalo  boj ,  vsak  igra  proti  vsakemu  in  takšno  stanje  razen  redkih  izjem ,  ki  so  si  varnost  kupili  z  denarjem  ne  more  biti  optimistično .  Tudi  sama  sem  se  znašla  skoraj  na  robu .  Takrat  so  mi  po  glavi  rojile  najbolj  črne  misli  in  najbolj  črni  scenariji .  Potem  sem  iznašla  čudežno  formulo ,  ki  je  vsaj  pri  meni  delovala .  Zamislila  sem  si ,  kaj  je  najhujše ,  kar  se  mi  lahko  zgodi .  Da  izgubim  družino ,  prijatelje ,  ves  denar  in  stanovanje  in  se  znajdem  na  klopci  v  parku  brez  vsega .  Rekla  sem  si :  » Pa  kaj ! «  in  od  takrat  mi  gre  na  bolje .  To  so  magične  besede .  Pa  kaj .  Ljudje  slabo  govorijo  o  meni .  Pa  kaj .  Sodelavka  me  ne  mara .  Pa  kaj .  Pa  kva !  Pa  šta !  Zadnjič  mi  je  Žana ,  prijateljica ,  povedala  neko  pomembno  resnico .  Rekla  je :  » Vi  Slovenci  ste  čudni .  Mi  Bosanci  se  potučemo ,  zagrlimo  in  gremo  dalje .  Vi  pa  svoje  zamere  vlečete  in  vlečete  v  nedogled . «  Še  kako  prav  ima .  Povedati ,  zakričati ,  če  je  treba ,  se  objeti  in  živeti  naprej .  Tega  mi  ne  znamo .  Pa  bi  bilo  dobro ,  če  bi  se  naučili .  To  bi  bilo  celo  zelo  dobro ,  saj  bi  bilo  potem  v  naših  srcih  več  prostora  za  ljubezen  in  lepe  trenutke .  Ampak  če  nočemo ,  nočemo .  Svoja  življenja  zapravljamo  za  zamere ,  tožarjenja  po  sodiščih  za  pol  kvadratnega  metra  zemlje  in  pljuvanje  po  drugih .  Pri  tem  pa  pozabljamo ,  da  nihče  od  nas  ni  brez  greha  in  kdor  je  prvi  vrgel  kamen ,  naj  ga  lepo  pobere  in  se  opraviči .  Pa  kdorkoli  je  že  to  bil  in  komurkoli  ga  je  vrgel . 

Ljubosumje  je  največja  kuga  sodobne  človeške  družbe .  Zaradi  ljubosumja  se  zgodijo  mnogi  umori ,  prenekatera  ženska  ali  moški  pa  je  deležna  posebne  torture ,  ko  partner  ugotovi  ali  si  umišlja ,  da  jo  ga  vara .  Ampak  včasih  je  pa  ljubosumje  tudi  zanesljiv  znak  ljubezni .  Prava  mera  ljubosumja  je  v  redu ,  saj  daje  onemu  drugemu  vedeti ,  da  je  zadeva  resna .  Ampak  to  je  ljubosumje  iz  ljubezni .  S  tem  ni  nič  narobe .  Problematično  pa  je  ljubosumje  zaradi  posesivnosti .  Tu  ni  niti  sledu  o  ljubezni .  V  vsakem  primeru  pa  je  bolje ,  če  se  ljubosumja  znebimo .  Ker  nam  greni  življenje .  In  ne  samo  nam ,  pač  pa  tudi  tistim ,  katerim  je  namenjeno .
