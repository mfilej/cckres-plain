 
de  muchos  colores  me  gustan  a  mi * 

Ne  delam  si  utvar  –  vem ,  ženske  klepečejo  med  sabo .  Nikoli  ne  bom  mogel  dobiti  povsem  nepripravljene  začetnice .  A  obstajajo  meje ,  prek  katerih  besedni  opis  ne  more .

22.00 

Počasi  sem  se  obrnil .

Vdihnil .

" Še  . . . "

" Poglejte  to  čelo .  Drugače  se  brijem  dvakrat  dnevno ,  a  danes  ne  –  želel  sem ,  da  vidite ,  kako  hitro  in  na  gosto  me  pokrijejo  dlake .  Povsod  so ,  po  celem  obrazu ,  še  na  zgornji  strani  vek .  Vidite ?  Vidite ?  Trde  so  in  ščetinaste ;  to  niso  dlake  gorile ,  marveč  svinje .  Pa  ta  nos ,  greben  ukrivljen  proti  ustom ,  nato  pa  privzdignjen ,  ploščat .  Rilec .  Ja ?  Ja . "

Počasi ,  počasi  je  premaknila  roko ,  razprla  dlan  in  jo  –  obrnjeno  navzgor  –  pričela  spuščati  proti  mojemu  mednožju .

Nekaj  časa  je  gledal  v  dno  skodelice ,  potem  z  desnico  vzel  žličko  in  pojedel  usedlino .  Levica  je  vseskozi  ležala  na  prepognjenem  časopisu .

Moški  je  tudi  zanj  pokrčil  lica  in  prisedel .  Škrici  plašča  so  podrsali  po  tleh .  Pazljivo  jih  je  ujel  in  sunkovito  spodvil .  Vzbuh  zraka  je  prepotoval  prostor  in  zatresel  večno  lučko  pod  križanim  Jezusom  v  kotu .  Prišlek  ni  bil  veliko  večji  od  mene  in  odpet  plašč  sredi  hude  zime  je  bil  eden  tistih  drobnih  trikov  za  ustvarjanje  napačnih  mer .  Nekateri  visoko  dvigujejo  vrh  brade ,  drugi  vsako  kretnjo  pretvorijo  v  eksplozijo  in  s  tem  zasedajo  več  zvočnega  prostora ,  kot  bi  jim  sicer  pripadalo  glede  na  rast ;  inšpektor  je  le  gledal  malo  nižje .  Nekam  v  vrh  nosu ,  češ ,  če  vam  ni  kaj  prav ,  pa  upognite  kolena .  Njegove  zenice  so  spominjale  na  zmrznjeni  ognjemet ,  razpočen  v  tisoče  hruškastih  črepinj ,  ki  so  obmirovale  sredi  bega .  Take  oči  je  imel  nek  moj  sošolec .  Vedno ,  pri  vsaki  igri ,  je  udaril  močneje ,  kot  bi  bilo  treba ,  in  vedno  po  prepovedanih  mestih .

" Inšpektor  Kurt ,  oddelek  za  organizirani  kriminal , "  mi  je  nežno  pojasnil  in  tokrat  spačil  eno  samo  lice .  Ni  pričakoval  odgovora .  Ustregel  sem  mu .

" Baba  ne  bo  tvegal .  Znebil  se  bo  Hane  Woyczik . "

Moj  videz  se  bistveno  ne  bi  popravil ,  četudi  bi  mi  populili  odvečne  zobe  in  zbrusili  čekane .  Za  molk  je  vsako  zobovje  zadosti  lepo .

" Pridite ,  sedite !  Takoj  vam  skuham  čaj ! "

Snela  je  rokavici  in  mi  sedla  nasproti :

Hrana  je  nujno  opravilo  in  nujnosti  je  treba  opraviti  hitro .  Zato  jem  pri  McDonaldsu .  Pridem  in  sedem  v  kot ,  s  hrbtom  proti  obiskovalcem .  Stol  je  oblikovan  tako ,  da  te  prične  žuliti  že  prvi  trenutek .  Fast  food  ne  naredi  hrana ,  marveč  neudobje .  Potem  pa  nekaj ,  kar  –  kot  sem  ujel  iz  veliko  pogovorov  pri  sosednjih  mizah  –  si  ljudje  razlagajo  kot  obilje .  Odviješ  BigMaca  in  plasti  so  tako  natlačene ,  da  komaj  stojijo  skupaj .  Ugrizneš  in  Mac  se  razleti .  Ne  poješ  ga ,  marveč  poloviš  med  prsti .  Če  nisi  dovolj  hiter ,  vse  razpade .  Zvito .  Kakšno  obilje  neki ,  le  oblikovalski  trik ,  tako  kot  stoli ,  da  se  hitreje  odstraniš .  Da  o  samih  hamburgerjih  ne  govorim :  kako  naj  opišem  značilni  mehki  občutek  po  ugrizu ?  Puhlost ?  Ne ,  predajo .  Po  sto  tisoč  generacijah  je  evolucija  privedla  do  tega  neonskega  trenutka ,  ko  se  hrana  prvič  vdaja  kar  sama .  Z  mehkobo ,  lepljivostjo ,  eno  samo  veliko  tolažbo .  Spomnim  se ,  ko  sem  bil  majhen :  v  jedilnici  sem  kradel  kruh ,  izluščil  sredico  in  jo  zvaljal  v  kroglice .  Nosil  sem  jih  po  žepih ,  vsakih  nekaj  minut  segel  z  roko  v  žep ,  jih  povaljal  po  dlaneh ,  da  sem  jih  ovlažil  s  svojim  potom  in  jih  osvežil ,  vse  dokler  niso  dobile  enakomerno  rjave  in  gladke  površine .  Prej  ali  slej  sem  jih  pojedel  in  občutek  je  bil  zelo  podoben  McDonaldsovemu :  mehka ,  lepljiva  tolažba .

" Nikoli  se  nista  srečala ? "

" Ne . "

Odnesla  je  pepelnik  in  ga  položila  nazaj  na  polico .

" Joj ,  vaša  torba  je  še  kar  tamle  v  kotu .  Moram  vam  sprazniti  omaro . "

Na  svetlobi  sem  lahko  vsaj  nemoteno  iskal  prostor ,  kamor  naj  odvržem  crkovino .  Nazadnje  sem  raztrgal  plombo  na  razdelilni  omarici ,  vrgel  kepo  noter  in  po  najboljših  močeh  zakril  sledove  vdora .

15.34 

17.43 

" Jaz  sem , "  sem  rekel ,  " vse  je  v  redu . "

" Poglej ,  nevidni  človek , "  je  mulc  rekel  svoji  spremljevalki .  Smrklja  se  je  skoraj  zadušila  od  smeha .  Morala  sta  se  skloniti  nadme ,  tako  razpotegnjena  sta  bila .  Zaradi  dvignjenega  ovratnika  in  spuščenega  klobuka  nista  mogla  veliko  videti .  Frajer  je  stegnil  roko ,  da  mi  odstre  obraz .

Široko  se  je  nasmehnila .

" Račun ? "  je  rekla  Hana .

Nisem  vedel .  Na  tihem  sem  domneval ,  da  je  bila  posetnica  namenjena  bolj  meni  v  opozorilo  kot  Hani  v  vabilo .

klik

–  holesterol  škoduje  zdravju ,  zato  –

klik

22.32 

Lastnik  je  pomigal  z  roko  in  jo  utišal .

" Stražaril  bom  pred  vrati , "  sem  rekel .

Ne .

" Grem  sam , "  sem  rekel .

11.20 

11.35 

" Predvsem  ne  morem  vikati  človeka ,  ki  mu  pripovedujem  nekaj  zaupnega .  Ali  te  lahko  tikam ?  Hočem  reči ,  ali  vas  lahko  tikam ? "

" Zakaj  pa  vam  to  sploh  pripovedujem ?  Hočem  reči  . . .  ti ? "

Zamikalo  me  je  marmelado  poskusiti ,  a  sem  se  premislil .  Sladkobnost  za  zajtrk  mi  je  bila  zmerom  ogabna .  Pospravil  sem  steklenke  in  se  lotil  pomivanja  posode .

Prvič  sem  zaznal  zvonjenje  cerkve .  Štel  sem  udarce  velikega  zvona ,  nazadnje  še  počakal  tisti  piiink ,  ki  je  sledil  in  označil  še  dodatno  četrtinko  ure .  Pomislil  sem ,  petnajst  čez  eno ,  in  se  zgrozil .  Še  nikoli  se  nisem  zasačil  pri  odštevanju  minut .  V  sirotišnici  sem  čakal  polnoletnost ,  kar  je  bilo  predolgo  razdobje ,  da  bi  ga  meril  s  premiki  kazalcev .  Še  z  dnevi  ne .  Kar  govoril  sem  si ,  saj  bo ,  saj  bo .

Piiiink .  Piiiink .

Dosti  te  neumnosti !  Bom  mar  odšteval  vsak  udarec  zvona ?

" Banane  polijejo  z  razkužilom  in  na  konicah  ga  zagotovo  nekaj  vdre  noter , "  je  pojasnila .  " Kar  poskusi ,  boš  videl ,  konca  imata  drugačen  okus .  Poglej  neolupljeno  banano ,  na  obeh  straneh  jih  ima  večina  drobno  luknjico . "

22.48 

Po  prvem  dokončanem  dnevu  imam  napade  glavobola ,  vetrov ,  driske  in  želodčnih  krčev .

" Spala  sem  čez  dan ,  pa  ne  morem  sedaj , "  je  rekla ,  ko  sem  ji  sledil  v  sobo .

Uspaval  sem  se  s  ponavljanjem  obljube ,  da  Hane  ne  bom  več  zapustil .  Vsaka  ponovitev  je  bila  manj  zavestna  in  bolj  meglena ;  kot  odmev .

" Idiot ! "  je  v  sobi  medlo  zavzdihnila  Hana .

Požvečil  sem  prvi  sendvič  in  jo  opazoval .  Spomin  na  vodovodarjev  izraz  jo  je  zasanjal .  Gledala  je  proti  stropu  in  bila  je  videti  . . .  sladka ?  Sem  se  tega  nemogočega  opisa  spomnil  zato ,  ker  mi  je  roka  segla  po  marmeladi ,  ali  pa  je  bilo  ravno  obratno ,  sem  po  marmeladi  segel  zaradi  te  besede ?

" Aghm . "

Gorel  sem  iz  želodca  navzgor .  Steklenka  ni  bila  samo  prazna ,  marveč  se  je  svetila  polizano  čisto .  Mogoče  tiči  še  kakšen  izgubljen  košček  marmelade  pod  pokrovom ?  Ne ,  škoda .

" Samo  stuširam  se ,  pa  pridem , "  sem  rekel ,  skočil  do  tuša ,  ga  odprl  do  konca .  Se  panično  oziral ,  odprl  še  pipo  v  umivalniku  ter  sedel  na  školjko  v  zadnjem  trenutku .  Kako  mi  je  odleglo !

Pomislil  sem :  vstanem ,  pristopim  in  ji  ga  zlomim .  Pa  je  konec .

16.02:34 

Gledal  sem  Hano  topiti  košček  v  ustih .  Čvrsto  je  stiskala  ustnice ,  kot  bi  hotela  iz  hrane  izsesati  še  zadnjo  trohico  okusa .

Dobro ,  pa  smo  šli  med  električarje .  Ker  se  je  večina  sošolcev  že  ukvarjala  z  drobnimi  kriminalnimi  dejavnostmi ,  se  je  onim  zgoraj ,  kjer  pač  odločajo ,  za  otroke  iz  sirotišnice  zdela  elektro  obrt  najbolj  primerna .  Bomo  vsaj  vedeli ,  kaj  je  to  tretja  stopnja ,  ko  nas  policija  dobi  v  roke .

" KAJ  JE ?  KAJ  JE ?  KAJ  JE ?  KAJ  JE ?  KAJ  JE ?  KAJ  JE ?  KAJ  JE ?  KAJ  JE ?  KAJ  JE ?  KAJ  JE ?  KAJ  JE ?  KAJ  JE ?  KAJ  JE ? "  so  se  drli ,  oni  pa  je  samo  rjovel  svoj  AAAAAAAAAAAAAAAA !  AAAAAAAAAAAA !  AAAAAAAAAAAAAA !

Hana  je  pristopila  k  miniaturnemu  pultu  v  obliki  prižnice  in  pritisnila  na  zvonec .  Izmed  zamaškov  je  pokukala  majhna  temnopolta  glava ,  s  kozavimi  kraterji  na  licih .  Moški  je  gledal  precej  nejevoljno ,  dokler  mu  ni  pogled  padel  na  obiskovalko .

" Ja ,  vem ,  čudno  je  videti .  Ampak  sva  ločena  že  štiri  leta . "

" Aha . "

Nič  več  mi  ni  bilo  jasno .

" A  greva  na  sprehod ?  To  pa  lahko ,  a ? "  je  rekla  Hana  in  sva  šla .

Mogoče  nisem  zvenel  dovolj  prepričljivo .  Pogledala  me  je ,  nato  pa  se  spet  obrnila  k  reki .

Porinil  sem  Hano  nazaj  in  se  pričel  ritensko  umikati .  Odrival  sem  jo  s  svojim  telesom  in  samo  upal ,  da  ji  ne  bo  spodrsnilo .  Napadalec  nama  je  sledil .

" Ne ,  policije  raje  ne  pokličiva !  Nisem  mislila  tega .  Ampak  če  ga  pustiva  kar  tukaj ,  saj  lahko  zmrzne ? "

Pogledala  je  nazaj  proti  sedečemu  za  stebrom .

" Vem ,  vse  vem .  Ampak  narkoman  je  in  si  ne  more  pomagati .  Res  rabi  denar  za  novo  dozo . "

" A ,  vi  ste , "  je  rekla  Hana ,  nato  pa  poostrila  glas :  " A  imate  kakšen  dokument ? "

" Včeraj  so  bili  spet  in  danes  dopoldne  tudi .  Nič  ne  spim ,  še  v  službi  sem  cele  dneve .  Ta  telefon  . . .  to  je  moj  osebni ,  samo  žena  ima  številko  . . .  stalno  čakam  . . . "

Tokrat  sta  oba  hkrati  obrnila  glavo  proti  nemi  napravi .

" Oooo , "  se  je  nasmehnila  Hana ,  " name ? "

Si  je  že  oblačil  plašč .  Hana  je  v  slogu  dobro  natrenirane  ekipe  že  držala  odprta  vrata .

" Me  lahko  pospremite ? "  mi  je  dejal  pred  vhodom ,  in  že  sva  skupaj  preskakovala  stopnice .

Sreda

" Prosim  . . .  prosim  . . . "  je  zamoledovala  in  oči  so  se  ji  zalesketale .

" MAMA ! "

" Dobro ,  dobro ,  Hana ,  Hanička ,  ne  bom  vaju  več  motila .  Vidim ,  da  sta  zasedena .  Že  grem . "

Mama  se  je  sklonila  k  njej  in  pretirano  glasno  šepnila :

Odprl  sem  prvi  paket  in  pobrskal  po  notranjosti  Veselega  obroka .  Hamburger  bi  bil  sposoben  pojesti  v  enem  grižljaju ,  a  sem  se  obvladal  in  ga  použil  v  treh .  Stisnil  sem  kečup  na  krožnik  in  pričel  pomakati  krompir  vanj .  Hana  je  še  kar  z  žlico  lovila  zelene  kose  iz  juhe  in  ni  nehala  globoko  premišljevati .  Včasih  si  je  odkimala .

Odložil  sem  hamburger  in  čakal .

" Ja . "

Spomnil  sem  se ,  da  je  Hana  večino  časa  stala  za  materinim  hrbtom  in  torej  ni  mogla  videti  njenih  oči .  Nisem  se  je  upal  motiti  z  vprašanji .

S  konico  ročaja  žlice  je  pobobnala  po  mizi .

Srknila  je  čaj  in  ustnice  je  postavila ,  kako  naj  rečem ,  kockasto  –  nikoli  še  nisem  videl  česa  podobnega .

" Tisto . .  tam  v  centrali  . . .  še  sedaj  me  preganja  . . .  tisto  mi  je  prišepnil  sam  . . . "

Stiskal  sem  rob  umivalnika  in  tiščal  glavo  pod  ledeno  vodo .  Enkrat  samkrat  sem  storil  napako  in  si  pričel  gnesti  oči .  Zaneslo  me  je  v  praskanje ,  naprej ,  izkopal  bi  jih ,  srbenje  pa  ni  pojenjalo .  Izučilo  me  je .  Roki  sem  moral  držati  čim  dlje  od  obraza .  Izpihal  sem  si  nos  in  se  vrnil  v  sobo ,  kjer  je  Hana  gledala  kasete .  V  trenutku  sem  dobil  napad  rafalnega  kihanja ,  ki  me  je  premetaval  po  prostoru  kot  Indijanca  okoli  totema .  Ugotovil  sem ,  da  tudi  pri  tovrstnem  napadu  pomaga  polivanje  z  mrzlo  vodo .  Na  srečo  sta  se  vsaj  driska  in  napenjanje  poslovila ,  odkar  sem  se  vrnil  na  normalno  prehrano .

Hanin  glas :

Sosed  ni  hotel  vstopiti ,  ostal  je  na  hodniku .  Drug  ob  drugem  sva  ga  s  Hano  pričakujoče  gledala .

" Odkar  se  je  gospod  vselil ,  kar  me  nič  ne  briga  in  je  povsem  vaša  pravica ,  da  v  vašem  stanovanju  na  vaše  stroške  gostite ,  kogar  želite ,  sem  bil  prisiljen  opaziti ,  kako  je  poraba  vode  pri  vas  narasla .  Razumem ,  to  se  me  ne  tiče ,  saj  imamo  vsak  svoj  števec  in  vsak  plačuje  zase .  Vendar  neprestano  tuširanje  presega  vse  meje !  Ponavljam  –  neposredno  se  me  ne  tiče ,  a  prisiljen  sem  vas  opozoriti ,  da  negativno  vplivate  na  naše  sosedske  odnose . "

" Seveda ,  gospa .  Kaj  pa  mislite ,  koliko  stane  tak  avto ? "

Sosed  je  široko  odprl  oči :

Roki  sta  se  mi  počasi  pričeli  dvigovati .  Kadar  doživim  napad ,  nisem  gospodar  samega  sebe ,  a  takrat  sem  zgubljen  scela  –  sedaj  sem  z  grozo  opazoval  roki ,  ki  sta  se  mi  uprli  in  krenili  po  svoje .

Hana  bo  umrla .

19.55 

Gledal  sem  mu  v  razredčene  lase  temena  in  čakal .  Se  spomnil ,  da  bi  bilo  dobro  kaj  reči .  Nagovori  so  mi  izhlapeli .  Nič .

Maestro  je  dvignil  prst ,  a  ga  le  poslinil  in  obrnil  stran .  Spet  sva  brala  dalje .

Hitro  sem  stekel  po  stopnicah  in  pozvonil .

" Kdo  je ? "  je  odgovorila .

" Stal  je  zunaj ? "  sem  rekel .

Prekinil  me  je :

" Slep  sem , "  je  rekel .  " Katarakt ,  pravijo  zdravniki .  Čakam  sina ,  da  me  odpelje  domov .  Če  ne  bi  bilo  njega  . . .  Tako  pozen  ni  bil  še  nikoli . "

Dolg  stavek  mu  je  pobral  vso  zalogo  zraka ,  zato  se  je  moral  napeti  v  dolgem ,  mučnem  srku .  Do  zadnjega  ni  bilo  čisto  jasno ,  če  mu  bo  uspelo  preživeti  do  konca  vdiha .

Čakal  sem  pred  vrati  kopalnice  in  kihal .  Ugotovil ,  da  sploh  nimam  nobenega  robca  in  jih  tudi  nikoli  nisem  imel .  Stiskal  sem  nos  s  prsti ,  praskal  vanj ,  pa  ni  bilo  nič  bolje .  Prozoren  izcedek ,  na  pogled  in  otip  podoben  navadni  vodi ,  je  neustavljivo  tekel  izza  zapore .  Nazadnje  sem  se  useknil  v  platneno  kuhinjsko  krpo ,  jo  po  uporabi  zložil  in  stlačil  v  žep .  Smetem  nisem  več  zaupal .  Raje  sem  jo  kasneje  v  kopalnici  porinil  na  dno  koša  z  umazanim  perilom .

Tam  sem  bil ,  ko  je  spet  pozvonilo .

Bilo  je  prezgodaj  za  obisk  iz  McDonaldsa .

" Kdo  je  to ? "  sem  šepnil .

" Živjo , "  se  je  zarežal  vstopajoči  in  se  delal  blazno  veselega .  Ni  bilo  nalezljivo ,  ali  pa  je  bila  Hana  že  imuna .

Zagledal  me  je  in  nastop  so  mu  je  podrl .

Tip  je  široko  odprl  usta .

" Aaa . . .  v  bistvu  . . .  v  bistvu  sem  anarhist  in  ne  morem  biti  v  istem  prostoru  skupaj  s  predstavnikom  reda , "  je  rekel ,  dodal  " Živjo ! "  in  že  ga  ni  bilo  več .

" Daješ  mu  denar ?  Kljub  temu ? "

Hana  je  sesekljala  svitek  do  konca ,  segla  po  novih  treh  listih  ter  jih  zvila .  Pramen  las  ji  je  zdrsnil  prek  oči ,  in  ko  si  ga  je  popravila ,  je  prekinila  zamaknjenost .  Pogledala  me  je  in  ustrašil  sem  se ,  da  mi  zmore  prebrati  misli .  Gotovo  sem  videti  kot  bebec ,  otrpel  v  pričakovanju ;  vsaj  jasno  ji  mora  biti ,  da  jo  že  dolgo  gledam .

" Rezat  zelje ? "

" Prav  imaš , "  je  po  kosilu  rekla  Hana ,  " največ  nesreč  se  zgodi  v  gospodinjstvu .  Brala  sem  o  tem .  Čeprav ,  prej  si  pa  malo  pretiraval .  Če  boš  pazil  tudi  na  rezanje  zelja ,  kje  pa  je  potem  razlika  med  telesnim  čuvajem  in  gospodinjsko  pomočnico ? "

Priznal  sem .

Dolila  si  je  koprivinega  čaja .  Pričela  ga  je  kuhati  kar  na  litre  in  ga  nalivati  v  velik  steklen  vrč ,  odkoder  ga  je  prelivala  v  kozarec  ali  lonček ,  kakor  kdaj .  Sladkorja  res  ni  uporabljala .

Res .

Za  pomivat ,  sem  si  rekel .  Poskusil  prisluhniti  televizorju  in  radiu ,  pa  sta  bila  obadva  že  predolgo  z  mano ,  postal  sem  odporen  –  izmikala  sta  se  mi .  V  prostor  sta  lahko  pošiljala  karkoli ,  a  ničesar  nisem  mogel  zares  ujeti .  Takoj  ko  sem  pričel  gledati  ali  poslušati ,  so  mi  misli  že  ušle .

Brezveze .

Spet  pri  oknu .

Notri  je  bilo  čisto  tiho ,  gotovo  je  spala .

Če  bi  vsaj  kdo  prišel .  Čeprav  njena  mama  ali  njen  bivši  jebač  . . .  Kdorkoli !

Cesta  je  popolnoma  opustela ,  še  promet  onkraj  ograje  je  bil  redek .  Psa  ni  bilo  več  pred  barom .

Tokrat ,  v  Haninem  stanovanju ,  sredi  zoprnega  občutka ,  za  katerega  sem  mislil ,  da  sem  ga  že  davno  prerasel  in  pustil  za  sabo ,  sem  imel  en  sam  problem .  Nikogar  ni  bilo ,  ki  bi  ga  lahko  pretepel .

Upajoče  sem  se  zagledal  v  vhodna  vrata :  pridi !  Reši  me .

" Hej ,  ta  dva  sta  pa  kot  midva ! "  je  vzkliknila  Hana  in  kazala  na  televizor .  Približal  sem  se  in  nekaj  časa  sledil  pogovoru  dveh  moških ,  oblečenih  v  črna  trikoja  in  s  cilindroma  na  glavi .  Zdelo  se  mi  je  znano .

" Čakata  nekega  Godoja ,  ki  ga  ni  od  nikoder , "  je  pojasnila  Hana ,  " grem  v  spored  pogledat ,  kako  je  naslov . "

" Ššššššš . . . "

Nato  pa  le  za  odtenek  bolj  tiho  dodal :

Počasi  sem  požvečil  do  konca .  Gori  so  še  kar  fukali  in  kolcali .

Odločno  je  vstala  in  zlila  koprivin  čaj  v  umivalnik .  Nikdar  prej  še  ni  naredila  česa  podobnega .

Pik .

" Sanjam , "  sem  si  rekel  in  počutil  sem  se  majhnega  v  svoji  osuplosti .  Kakšne  barve !  Prelepo  je  bilo .  Dolg ,  s  snegom  pokrit  greben ,  škripanje  zmrznjene  povrhnjice  pod  škornji .  Razločno  sem  slišal  vsak  hrsk  posebej ,  edini  zvok  povsod  naokoli .  Videl  sem  samega  sebe ,  četudi  nisem  imel  občutka  iztrganosti  iz  telesa .  Razgledal  sem  se ;  levo  in  desno  se  je  širila  kolona  uniformiranih  teles .  Wehrmacht ,  druga  svetovna  vojna .  Lesketanje  sonca  na  čeladah .  Tenki  oblački  sape ,  ki  so  jih  takoj  po  nastanku  prebili  in  razpršili  brezoblični ,  in  zdelo  se  mi  je ,  povsem  enaki  obrazi ,  ki  so  enakomerno  korakali .  Tudi  sam  sem  bil  enak .  Pripadal  sem .  Prestopili  smo  greben .  Na  oni  strani  se  je  prikazal  njegov  dvojnik ,  vmes ,  daleč  v  dolini ,  jezero .  Samo  sneg  in  voda ,  nobene  hiše ,  še  drevesa  ne .  Ničesar ,  kar  bi  zmotilo  belo  lesketanje .  Stopali  smo  navzdol .  Hrsk ,  hrsk ,  hrsk .  Prišli  do  gladine  in  zakorakali  vanjo .  Nisem  čutil  mraza  po  nogah ,  ničesar ,  le  hrskanje  je  odrezano  utihnilo ,  ne  da  bi  ga  nadomestilo  čofotanje .  V  vodo  smo  vkorakali  v  popolni  tišini .  Zalila  nam  je  glave ,  telesa ,  moj  dvignjeni  pogled .  Strmel  sem  predse ,  v  temo ,  kamor  smo  se  spuščali .  Nisem  več  videl  ostalih ,  čeprav  sem  bil  trdno  prepričan ,  da  me  še  vedno  spremljajo .  Edino ,  kar  se  je  spremenilo  –  poleg  tišine  – ,  je  bilo  dihanje .  Vodo  sem  dihal  neprimerno  težje  kot  zrak .  Gosta  se  je  upirala  vdihu  in  moral  sem  napeti  mišice ,  preden  sem  jo  spravil  vase .  Še  težje  sem  jo  izdihnil .  Vsakič  sem  dvignil  ramena  in  jih  sunkovito  stisnil ,  da  sem  lahko  brizgnil  tekočino  ven .  Ni  se  mi  zdelo  čudno  ali  neprijetno ,  tudi  tema  me  ni  plašila .  Dvignil  sem  glavo  in  pogledal  navzgor .  Sonce  se  je  na  površini  lesketalo  in  lomilo  v  tisočih  odtenkih .  Igrivo  so  se  poganjali  kvišku  in  se  oddaljevali .  Ramena  so  se  mi  zataknila  sredi  izdiha .  Moral  sem  spustiti  glavo ,  napeti  vrat ,  telo ,  zastokati  –  zbudil  sem  se  in  pogledal  okoli  sebe .  Popolna  tišina .  Spomin  na  sanje  je  še  vedno  frfotal  okoli ,  hitro  sem  obračal  glavo .  Po  stropu  je  švisnilo  nekaj  žarkov  mimo  vozečega  avtomobila ,  ki  so  se  prebili  skozi  rolete .  Fosforescenčni  kazalci  na  uri  so  se  zalesketali  ob  naslednjem  avtomobilu .  Prezgodaj  sem  šel  spat ,  sem  si  rekel ,  potem  pa  se  zavedel ,  kako  sem  še  vedno  ves  sključen  in  stisnjen  v  boju  za  izdih .  Tisti  trenutek  se  je  vse  zgrnilo  name ,  kot  bi  bil  čas  še  malo  prej  ustavljen ,  sedaj  pa  se  je  spet  pričel  premikati .  V  dolgem  piskajočem  izdihu  sem  klonil  naprej .  Počasi  vdihnil  in  se  moral  boriti  s  težo  na  prsih ,  kot  bi  še  vedno  korakal  globoko  pod  vodo .  Sedel  sem  in  si  otrl  potno  čelo .  Zazeblo  me  je .  Zakašljal  sem .  Nisem  mogel  nehati ,  nikakor  nisem  mogel  prebiti  teže  in  sprostiti  dihal .  S  tremi  dolgimi  koraki  sem  bil  v  kopalnici .  Naslonil  sem  čelo  ob  ogledalo  in  poskusil  ohraniti  stik  s  hladom .  Kašelj  me  je  premetaval ,  me  trgal  proč  od  ledene  površine .  Odprl  sem  vodo  in  porinil  glavo  pod  pipo .  Znova  poskusil  zadušiti  kašelj .  Brez  uspeha .

Odkimal  sem .

" Stalno  pripovedujem  . . .  neumnosti  . . .  ki  te  ne  zanimajo .  Ti  si  telesni  čuvaj ,  varovati  moraš  moje  telo ,  ampak  tako  je  to ,  telesa  ne  pridejo  kar  sama ,  zraven  zmerom  dobiš  še  cel  kup  zgodb ,  spominov  in  podobne  šare . "

Odkimal  sem .

" . . .  punco ? "

Mogoče  bi  lahko ,  če  bi  ovil  njene  hlačke  okrog  kurca ?  Konec  koncev ,  ko  sem  prejle  razmišljal  o  njenem  perilu  . . .

Umil  sem  se  z  ledeno  vodo .

Nič  nisem  hotel  slišati .

" Mogoče  tudi  zato  nisem  imela  otroka  z  Leom ,  ker  sem  takrat  pogosto  pazila  sina  prijateljice  Tanje .  Ta  je  bil  živ  hudič .  Pri  meni  je  bil  dve  uri ,  nakar  sem  pospravljala  za  njim  še  enkrat  toliko  in  potem  šla  samo  spat  od  izčrpanosti .  Vse  je  hotel  preizkusiti ,  vse  pretakniti ,  vse  pregledati ,  vse  razstaviti .  Ko  je  Tanja  nekoč  vprašala  zdravnika  o  tem ,  je  takoj  dobila  napotnico  za  psihiatra .  Malega  so  pregledali  in  rekli ,  da  je  bolan ,  hiperaktiven .  Dali  so  mu  zdravila  in  potem  je  po  cele  dneve  ležal  doma  in  buljil  v  televizor .  Čeprav  ga  je  Tanja  prej  imela  poln  kufer ,  je  nenadoma  začela  pogrešati  divjaka ,  kakršnega  je  rodila .  Mogoče  se  je  malo  spočila ,  recimo .  Nehala  mu  je  dajati  zdravila  in  mali  je  imel  abstinenčno  krizo .  Šla  je  vprašat  psihiatra .  Prijazno  in  zavito  jo  je  nadrl ,  potem  pa  rekel ,  da  če  noče  otroku  dajati  zdravil ,  bo  pač  morala  potrpeti .  Hiperaktivnost  je  bolezen ,  ki  mine  sama ,  z  leti .  Prejšnji  teden  sem  bila  pri  Tanji ,  njen  sin  je  sedaj  že  v  petem  razredu .  Ves  obisk  je  ležal  pred  televizorjem  in  jedel  bobi  palčke .  Enkrat  sem  jo  kradoma  vprašala ,  če  mu  spet  daje  zdravila ,  a  je  zanikala .  Je  kar  sam  postal  tak  kot  oče ,  je  rekla ,  brez  pomoči  medicine .  V  kartoteko  so  mu  med  opombe  napisali ,  da  je  ozdravljen . "

Inšpektorja  ni  bilo .  Tajnica  ni  vedela ,  kje  je .  Za  dajanje  osebnih  podatkov  ni  bila  pooblaščena .

Hitro  sem  vstal .

" Povej  mi  vsaj  nekaj .  Nikoli  še  nisem  srečala  takega  človeka .  Tu  si  že  šesti  dan ,  pa  nisi  spregovoril  več  kot  ja  in  ne .  Me  mar  preziraš ?  Sem  ti  zoprna ? "

Njene  že  tako  mehke  in  sočutne  poteze  so  postale  še  mehkejše  in  še  bolj  vabile  k  spovedi .  Oči  so  se  razširile ,  nosnice  tudi ,  zoba  sta  se  nežno  zableščala  na  ustnici .

Njeni  zvoki  so  z  vsakim  trenutkom  postajali  bolj  okrogli ,  z  zabrisanimi  robovi ,  mehki ,  žametni .  Ujela  me  je  s  pogledom ,  s  pričakovanjem ,  besede  pa  so  me  oblivale  in  blažile  drsenje ,  da  sem  brez  bolečin  padal  v  njeno  poslušanje .

Hana  je  odločno  vstala .

Sedela  sva  v  taksiju  in  se  vozila  v  neznano  smer .  Hana  je  vozniku  povedala  ime  nekakšnega  trga ,  kjer  še  nikoli  nisem  bil .  Ni  me  spraševala ,  še  pogledala  me  ni .  Počutil  sem  se  odvečnega ,  a  nekako  drugače  kot  ponavadi .  Bolj  zoprno .  Kot  bi  storil  nekaj ,  česar  ne  morem  več  izbrisati  in  bo  ostalo  za  zmerom .

Sedela  sva  v  kavarni  na  vrhu  stolpnice .  Za  vsako  mizo  je  bilo  za  zloženimi  paketi  in  vrečkami  slutiti  ljudi ,  vsaj  po  šelestenju  nerazločnih  pogovorov .  Tudi  midva  sva  zložila  robo  na  sosednja  stola  in  preko  desne  polovice  mize ;  s  tem  naredila  nekakšen  varnostni  zid ,  prek  katerega  je  pogledala  le  natakarjeva  glava ,  čez  nekaj  minut  pa  še  roka  s  pladnjem ;  na  njem  zeleni  čaj  brez  sladkorja  in  coca - cola .

21.44 

Zastala  je  in  me  osuplo  pogledala .

Strmel  sem  v  strop  in  se  trudil ,  da  ne  bi  štel  odsevov  žarometov .  Štetje  uspava ,  sem  nekoč  prebral .  Bal  sem  se  zaspati .  Kaj ,  če  vstanem  in  storim  tisto ,  o  čemer  sanjam ?

4.07 

4.41 

" ZBUDI  SE !  ZBUDI  SE !  ZBUDI  SE ! "

Kričal  sem .  Iz  vse  sape ,  kar  sem  je  še  premogel .  Do  konca ,  do  izčrpanosti ,  hotel  sem  izbruhati  še  sled  grozotne  teže ,  ki  mi  je  pritiskala  prsi  in  se  z  vsakim  krikom  le  za  odtenek  umaknila .  Usmeril  sem  roki  proti  sebi ,  se  pričel  tolči ,  se  nagnil  naprej  in  izbruhal  kepo  jedko  smrdeče  sluzi .  Potegnil  kričanje  v  onemoglo  hlipanje  za  zrakom ,  se  stisnil  k  zidu ;  sprejel  me  je  s  hladom ,  edino  možno  tolažbo .

" Prosim , "  sem  komaj  javknil .

Pokrila  mi  je  glavo  z  brisačo  in  me  porinila  nad  posodo  s  pekočimi  hlapi .  Pripravila  nov  lonec ,  za  njim  še  nekaj  skodelic  čudno  smrdečih  zvarkov .

Z  vso  močjo  sem  zadrževal  občasne  napade  kašlja  in  se  zahvaljeval  hrupu  televizorja  in  radia ,  ki  sta  prekrila  glasnost  mojega  dihanja .  Ko  je  Hana  končno  vsa  izčrpana  sedla  na  svoje  mesto  s  skodelico  koprivinega  čaja  v  roki ,  me  je  vprašala  tisto ,  kar  sem  vedel ,  da  mi  ne  uide ,  nisem  pa  se  mogel  spomniti  nobenega  pravega  izgovora .

Hana  je  odtrgala  pogled  od  ure  in  šla  v  kuhinjo  po  nove  skodele  zdravilnih  čajev .  Pod  brado  mi  je  podstavila  kadečo  se  posodo ,  čezme  vrgla  brisačo .  Hropel  sem  v  sopari  in  si  sploh  nisem  upal  odpreti  oči .  Nenadoma  sem  zaslišal  nekaj  čudnega ,  neobičajnega .  Hitro  sem  dvignil  frotirasti  krak .

Dvignila  je  roki ,  mi  pokazala  široko  odprte  dlani ,  se  poskusila  zadržati ,  ni  zmogla ,  spet  planila  v  krohot .

Spomnil  sem  se  svojega  potovanja .  Vprašal  sem  se ,  bo  razočarana ?  Pogledal  vso  mogočo  šaro  po  stanovanju  in  si  rekel ,  eh ,  ne  bo .  Nakar  sem  se  okregal ;  spet  se  vtikam  v  tuje  zadeve !

Kar  sem  imel  včeraj  med  nogami  jaz ,  ima  danes  ona ;  nekaj  vabljivega  je  bilo  v  tej  misli ,  celo  lepljivega ,  od  česar  se  nisem  mogel  odtrgati .

Vrgla  je  ostanek  vrča  v  umivalnik ,  se  v  ovinku  premaknila  okoli  luže  do  pulta  in  odložila  posodo .  Izkoristil  sem  trenutek ,  ko  je  pričela  iskati  krpo  v  omari ,  in  v  treh  korakih  stekel  v  kopalnico .

Prejemala  sva  salve  zaničljivih  pogledov .  Mene  so  videli  že  stokrat ,  nisem  jim  mogel  uiti ,  četudi  sem  stanovanje  zapuščal  v  glavnem  le  ponoči .  Običajno  so  me  ignorirali ,  tokrat  pa  sem  se  pripeljal  s  taksijem  in  se  izkazal  za  izdajalca .  Bogataški  pizdun .  Hana  itak  ni  spadala  sem ,  a  njej  je  bilo  lažje ,  ker  je  bila  ženska .  Na  njej  so  imeli  manj  za  ogled ;  le  joške  in  rit ,  potem  pa  so  se  spet  zastrmeli  predse ,  nekam  med  številna  okna  blokov .  Prečkala  sva  zbito  in  zmrznjeno  zemljo .  Podobna  je  bila  sibirski  fronti .  Sploh  zaradi  oguljenih  in  zarjavelih  ostankov  igral ,  ki  so  še  vedno  štrleli  kvišku .  Arhitekt  zagotovo  ni  bil  rojen  v  takem  okolišu ,  nikoli  ni  v  njem  živel  in  se  nikoli  ni  vrnil  pogledat  svoj  izdelek .  Kakorkoli  je  bilo  mišljeno ,  ostali  so  samo  votli  količki  s  scefranimi  konci ,  zabetonirani  v  tla .  Nekatere  so  neznani  silaki  izruvali  z  betonom  vred  in  jih  pustili  sloneti  ob  sosedih .  O  travi  ni  bilo  sledu ,  in  kar  sem  pomnil ,  se  ni  pokazala .  Zima  pri  tem  ni  imela  nič .

" Samo  beton .  V  kotu  pograd ,  zraven  omarica ,  na  sredi  stanovanja  lesen  stol . "

Pozabila  je  omeniti  golo  žarnico ,  ki  je  svetila  s  stropa .

22.37 

Mogoče  postajam  tako  napadalen  zaradi  tega ,  ker  sem  pozabil  delati  meditativne  sklece ?

Poskusil  sem ,  vendar  nisem  zdržal  dolgo .  Pljuča  so  mi  zacvilila  in  komaj  sem  ujel  sapo .

Ko  je  Hana  šla  pripravljat  kosilo ,  sem  ji  sledil  s  pogledom .  Pravkar  sem  s  pestjo  ruval  desni  nosilec  radiatorja .  Hana  se  je  ustavila  v  kuhinji  in  videl  sem ,  kako  je  rahlo  odprla  usta ,  nekajkrat  zapored  hitro  utripnila  z  vekami ,  nagnila  glavo  nazaj  in  strmela .  Potem  je  zmajala  z  glavo  in  se  lotila  brkljanja  po  hladilniku .  Mogoče  vseeno  nisem  čisto  dobro  poravnal  plinskih  cevi ,  pipe  in  števca  na  zidu ?

Odprl  sem  vrata .

Potem  tema .

Opravil  sem  svojo  nalogo ,  ko  je  bilo  že  prepozno .

Počasi ,  okorno  sem  razmišljal  o  tem ,  kaj  bo  povzročilo  pok .  Saj  me  ni  brigalo ,  a  možgani  so  kar  mleli  in  mleli .  Niso  se  več  znali  izključiti  in  umiriti .  Težko  so  se  spet  privajali  strmenju  v  prazno .

18.21 

" Res ? "

" Ja . "

Pri  zaklepanju  vrat  sem  požel  pogled ,  poln  občudovanja .  Ravnal  sem  pač  kot  televizijski  detektivi .  Iz  hlač  sem  potegnil  konico  srajce ,  izvlekel  iz  nje  nitko  in  jo  pri  tleh  zataknil  med  podboj  in  vrata .

V  njenem  stanovanju  nisem  odkril  niti  kapljice  alkohola ,  zato  me  je  presenetil  vajen  gib ,  s  katerim  je  posula  sol  v  jamico  med  palcem  in  kazalcem ,  kanila  kapljico  limone  nanjo ,  jo  obliznila  in  splaknila  z  žganjem .  Ker  se  svojega  kozarca  nisem  dotaknil ,  je  čez  nekaj  časa  v  zadregi  vprašala ,  če  lahko  spije  tudi  tega .

21.58 

Verjetno  bi  še  vztrajala ,  pa  ji  je  glava  nemočno  opletla  proti  desni  rami .  Morala  je  zbrati  vso  moč ,  da  jo  je  spravila  pokonci .

Hana  je  večino  vožnje  gledala  skozi  okno .  Enkrat  je  kinknila  in  udarila  z  glavo  ob  steklo .  Topo  je  zazvenelo .  Zastokala  je  od  bolečine  ter  položila  roko  nad  čelo ,  zatem  pa  nad  buško  na  temenu ,  ne  da  bi  se  je  upala  dotakniti .  Taksist  naju  je  na  mojo  zahtevo  odložil  pred  cerkvijo .  Hana  je  pol  slonela  ob  meni ,  ko  sem  opazoval  ulico  in  vhod  v  njen  blok .  Vse  zapuščeno .  Luč  je  gorela  edino  pri  senilni  sosedi .  Mraz  ni  ponehal  in  Hana  se  je  nekajkrat  stresla ,  zavita  le  v  plašč  čez  njeno  tenko  večerno  obleko .  Pričela  se  je  prestopati ,  pogledal  sem  elegantna  čevlja ,  ki  ju  je  moral  ledeni  asfalt  v  trenutku  pregristi .

Doumel  sem ,  da  sem  zajebal .  Morala  bi  v  hotel .  Takoj  po  napadu  bi  morala  za  eno  noč  na  varno ,  čim  dalj  od  tu .  Ni  še  bilo  prepozno .

Na  vogalu  sem  poklical  taksi .  Vozniku  sem  naročil ,  naj  naju  pelje  do  dežurne  pošte  na  železniški  postaji .

Pojma  nisem  imel ,  o  čem  govori .  Torej  sem  bil  tiho .  Čakal  sem  njen  naslednji  stavek .  Nikakor  ni  hotel  priti .  Hana  ni  odtrgala  oči  od  mene .  Pograbila  je  steklenico  in  jo  nagnila .

" Lahko  . . . "  je  počasi  začela ,  " lahko  me  vzameš . "

" Si  še  nedolžen ? "

" Pokličite  policijo !  Zdaj ! "

Na  oknu  se  je  v  bledični  svetlobi  pojavil  sosed  in  se  nagnil  naprej  skozi  okvir .  Ni  me  takoj  zagledal ,  a  ko  me  je ,  se  je  pričel  dreti :

" Tu  sta !  Kriminalca !  Gangsterja !  Na  pomoč ! "

Spravil  sem  pištolo ,  pograbil  Hano ,  si  jo  vrgel  čez  rame  in  se  pripravil ,  da  vstanem  in  stečem .

" Buuuurhala  . . .  BRUHALA ! "

Nisva  bila  prav  daleč  od  Haninega  stanovanja ,  vendar  sem  se  počutil  varno .  Nad  nama  se  je  sesipala  stara  zgradba ,  nekoč  davno  narejena  za  socialna  stanovanja .  Hano  sem  skril  med  kartone ,  polne  smrdečih  odpadkov ,  in  se  ji  pridružil .  Je  vsaj  manj  zeblo .  Tu  notri  lahko  pričakava  jutro ,  če  je  treba .  Žvižganje ,  ki  sem  ga  slišal  med  prečkanjem  križišča ,  mi  ni  šlo  iz  spomina .  Poskušal  sem  razčleniti  zvoke  in  nazadnje  ostal  zmeden  –  preveč  možnih  virov  je  bilo .

Na  strani ,  kjer  sem  se  tiščal  Hane ,  me  je  polival  znoj ,  na  nasprotni  me  je  grizel  mraz .  Na  sredi  sta  se  udarna  valova  srečala  in  tolkla  drug  po  drugem ,  se  lomila  in  zgibala ,  dokler  se  nisem  več  mogel  nehati  tresti .

3.46 

3.52 

Copati  so  ji  bili  malo  preveliki .  Razliko  sem  zabasal  s  starimi  časopisi .  Spet  sva  se  začela  učiti  hoditi .

" Ma ,  je  mraz ,  pa  vse  poka ,  pejd ,  greva  nalagat . "

Pomislil  na  ledeno ,  gosto  in  temno  vodo ,  ki  me  čaka .

6.51 

Nekaj  trdega .  Trudoma  sem  privzdignil  glavo .

Komaj  sem  vstal .  Sprva  sem  se  nekako  valil ,  ne  hodil ,  potem  šepal ,  nazadnje  sem  se  vseeno  pokrenil  v  vročično  gibanje .  Tu  spodaj  se  ni  veliko  videlo .  Pištole  ni  imelo  smisla  iskati .  Bal  sem  se  razpok ,  ki  bi  me  pogoltnile ,  hkrati  pa  se  mi  je  mudilo  ven .  Končno  sem  otipal  železno  lestev  in  začel  plezati .  Kovina  je  bila  tako  ledena ,  da  se  mi  je  koža  na  dlaneh  lepila  nanjo  in  je  je  na  njej  nekaj  tudi  ostalo .

Čakal  sem .

" Moram  ga  še  sestavit ,  gospod , "  je  rekel  z  malo  hripavim  basom ,  ki  mu  ga  ne  bi  prisodil .  Pokimal  sem  in  se  razgledal .  Odložil  sem  Hano  na  stol  in  jo  z  vrhnjim  delom  telesa  polegel  na  mizo .  Odprl  sem  vrata  v  stranišče  in  preveril  obe  kabini ,  moško  in  žensko .  Vrata  z  napisom  Privat  so  vodila  v  hodnik ,  oblepljen  z  belimi  ploščicami  in  založen  s  šaro .  Zaklenil  sem  jih  in  šel  še  enkrat  preverit  vhodna  vrata .  Ugasnil  sem  luč  in  pogledal  na  cesto .  Izložba  lokala  je  bila  zasuta  s  pokali ,  sodeč  po  slikah  kluba ,  nogometnimi .  Pred  njo  je  bil  parkiran  velik  moder  kombi ,  ki  jo  je  skoraj  celo  zakril  in  ponujal  zaklonišče .  Po  koščku  ceste ,  ki  sem  ga  lahko  videl ,  je  včasih  pripeljal  avto ,  enkrat  tudi  mestni  avtobus .  Po  pločniku  je  občasno  šla  mimo  kaka  postava .  Vse  po  vrsti  sklonjene  pred  mrazom ,  z  visoko  zavihanimi  ovratniki  ali  zamotane  s  šali .

" Ta  je  kratka ,  močna , "  je  rekel  in  postavil  skodelico  na  pult .  Ali  pa :  " Sedaj  ena  blaga ,  za  predah ,  da  si  želodec  spočije . "

Počasi  je  premaknila  desno  nogo ,  podrsala  s  copato  po  tleh .  Ni  pogledala  navzdol ,  skoncentrirala  se  je  na  točko  pred  seboj ,  nekje  med  šankom  in  izložbo .  Premaknila  tudi  levo  nogo .  Še  en  korak .  In  spet .

Zavrtel  sem  številko  z  osmukane  nalepke ,  ki  jo  je  davno  tega  nekdo  prilepil  na  furnir  ob  telefonskem  ohišju .

" Kako  je  mraz , "  je  zabrbrala  in  se  zavila  v  ovratnik  plašča .  Škrici  so  bili  zapeti  samo  še  z  enim  gumbom .

Namesto  Hane  sem  se  že  prej  razgledal  jaz .  Nikjer  nikogar .

Lokal  je  bil  prazen .

Njegov  plašč  je  visel  na  obešalniku .

Moral  bi  ji  povedati ,  da  je  drugače ,  kadar  je  polno  ljudi ,  in  da  je  ta  prostor  le  lupina ,  ki  jo  osmisli  šele  Maestro .

Strmela  sva  v  teman  razporek  vrat  in  nehala  dihati ,  ko  so  se  počasi  pričela  odpirati .

Komaj  sem  se  zadržal ,  da  nisem  skočil  naprej ,  vzel  Maestra  v  naročje  in  ga  odnesel  do  stola .  Nisem  upal :  videti  je  bilo ,  kot  bi  se  nama  približevala  obleka  sama ,  obešena  na  nekakšno  medlo  okostje  in  sive  lise .  Podočnjaki  so  se  mu  povesili  skoraj  do  sredine  lic .  Tisti  nos ,  lica  z  drobnimi  vejami  žilic ,  rahlo  drhteči  brki  –  vse  sivo .  Celo  noč  je  moral  kaditi  brez  prestanka .  Za  trenutek  sem  upal ,  da  je  vsa  sivina  od  pepela  in  ostankov  dima  v  prostoru .  Kaj  se  je  zgodilo  z  njim  v  teh  dneh ,  kar  ga  nisem  videl ?  Nisem  mogel  odtrgati  oči  proč .  Prešinilo  me  je ,  da  sva  oba  votla  –  jaz  razjeden  od  napada  strahu ,  on  pa  . . .  Vse  je  bilo  na  svojem  mestu  in  hkrati  vse  narobe .

Hana  se  je  obrnila  k  meni  in  me  vprašujoče  gledala .  Videl  sem  sodbo ,  ki  se  ji  je  pisala  v  očeh .  Obtožila  me  je  spet  nove  prevare ,  kakršna  se  ji  je  zdela  moje  stanovanje .

" Gospod , "  ga  je  Hana  nežno  prijela  za  nadlahet ,  " a  vi  rabite  zdravnika ? "

Maestrova  glava  se  je  tresla  še  od  prej .  Ni  bilo  videti ,  da  bi  slišal  vprašanje ,  prav  tako  pa  ni  kazalo ,  da  bi  imel  kaj  proti .  Tokratni  premor  za  dihanje  je  bil  silno  dolg  in  Hana  je  mislila ,  da  je  izgubil  nit :

" Najprej  sem  mislil ,  da  se  je  k  meni  zatekel  eden  njegovih  pobeglih  psov .  Tak  je  bil .  Poln  natlačenega  gneva ,  samopomilovanja  in  samozaničevanja .  Kako  se  je  opisal !  Kot  bi  bil  sam  hudič  iz  pekla . "

Po  grbančenju  kože  med  obrvmi  sem  prav  videl ,  kako  silovito  razmišlja .  Utripajoče  stiskanje  kotičkov  vek  je  napovedovalo  sum .  Je  že  bila  pri  meni .

Hana  je  svojo  pot  končala  predčasno .  Zataknila  se  je  ob  naperjeno  cev .  Pogledala  je  navzdol .  Nekako  spotoma ,  zelo  na  hitro  pograbila  pištolo  in  jo  potegnila  Maestru  iz  roke .

Hana  je  z  brado  migala  proti  stenski  uri  nad  šankom .  V  pričakovanju  reševalcev  je  Maestra  poslušala  na  pol  ušesa .

" A  vas  otroci  še  kdaj  obiščejo ? "  je  vprašala .

Nisem  mogel  dvigniti  roke .  Čutil  sem  plastiko  v  levi  dlani  in  to  je  bilo  vse .  Okončine  me  niso  ubogale .

Maestrov  glas :  " Takega  psa  bi  bilo  škoda  pustiti . "

Molčali  smo .

" Šli  smo  stavit , "  je  pojasnil  Maestro .

Hana  se  je  namrščila .

9.07 

Stražarja  pred  sodiščem  sta  se  pričela  spogledovati .  Prvi  je  nekaj  govoril  v  prenosni  telefon ,  nato  pomigal  taksistu .  Drugi  je  odpel  pašček  na  toku  pištole  in  počasi  krenil  naprej .  Videl  sem  ga  obrniti  glavo  proti  levi .  Pogledal  sem  skozi  zadnjo  šipo .  Avto ,  ogromen ,  črn ,  je  drvel  proti  nama .  Skočil  sem  na  Hano  in  jo  pokril  s  telesom .

Procesija  je  prišla  skoraj  do  vrha  stopnic .  S  Haninega  plašča  je  med  prerivanjem  ob  Kurtovem  prihodu  odpadel  še  zadnji  gumb  in  razkril  pogled  na  raztrgano  obleko  pod  njim .  Nek  policaj  se  je  diskretno  odkašljal .  Hana  mu  je  sledila  s  pogledom .  Prvič  se  je  zavedela  razdejanja  pod  plaščem .

Kakšne  oči  je  imela !

" V  bistvu  je  imel  prav .  Navaden  pes  si . "

Pred  očmi  sem  zagledal  ključavnico  in  zapah  na  vratih  njene  spalnice .  Obramba ,  ki  si  jo  je  dala  namestiti  pred  svojimi  lažnimi  možmi .  Bojimo  se  le  tega ,  kar  smo  si  sposobni  predstavljati .  Zaupamo  lahko  v  tisto ,  kar  je  znotraj  naše  moči  dojemanja .  Da  bi  jo  ubil ,  se  je  Hani  zdelo  nemogoče ;  da  bi  jo  posilil ,  ne .  Odprl  sem  usta  in  se  zavedel ,  da  ne  morem  pojasniti .  Lahko :  a  zvenelo  bi  banalno ,  le  na  hitro  izmišljen  izgovor .  Govorim  lahko  še  in  še ,  naložim  vagone  besed ,  a  dvom  bo  vedno  ostal .  Izgubila  je  vero  vame .
