 
Louis  Breiner ,  predsednik  Društva  ameriških  Judov  ( hrvaški  visoki  cerkveni  predstavnik  je  bil  obsojen  kot  sodelavec  nacizma ) :  » Judje  protestiramo  zaradi  teh  klevet .  Mi  poznamo  njegovo  preteklost ,  lahko  rečem ,  da  je  bil  od  leta  1934  in  v  poznejših  letih  zvest  prijatelj  Judov .  Svojih  občutkov  v  času  okrutnega  preganjanja  v  Hitlerjevem  režimu  ni  skrival .  Bil  je  eden  redkih  ljudi ,  ki  so  takrat  v  Evropi  opozarjali  na  nacistično  tiranijo ;  to  je  počel  vsakič ,  ko  je  to  bilo  najbolj  nevarno  … «

V  prvi  svetovni  vojni  je  bil  mobiliziran  v  avstrijsko  vojsko .  Na  italijanski  fronti  je  bil  kot  poročnik  poveljnik  čete ,  v  kateri  so  bili  večinoma  Bosanci .  Družina  je  prejela  uradno  sporočilo ,  da  je  bi  ubit  v  spopadu .  Izkazalo  se  je ,  da  je  bil  samo  zajet  od  Italijanov .  Bil  je  nekaj  časa  v  ujetniških  taboriščih  v  krajih  Mestre  pri  Benetkah ,  Ferrara  in  Nocera - Umbra .  Po  koncu  vojne ,  ko  se  je  ustanovila  prva  jugoslovanska  država  Kraljevina  Srbov ,  Hrvatov  in  Slovencev ,  se  je  prostovoljno  prijavil  v  jugoslovansko  legijo ,  ki  se  je  bojevala  na  solunski  fronti .  Ni  pa  sodeloval  v  akcijah ,  ker  se  je  vojna  prej  končala .  Po  vrnitvi  domov  se  je  vpisal  na  agronomsko  fakulteto  zagrebške  univerze .  Biografi  menijo ,  da  mu  življenje  v  velikem  mestu  ni  bilo  pogodu .  Zato  se  je  vrnil  domov  in  nekaj  let  delal  kot  kmetovalec  na  očetovem  posestvu .  Spoznal  se  je  z  učiteljico  Marijo  Horvat ,  s  katero  se  je  nameraval  poročiti .  Uradno  naj  bi  se  zaročila  na  proslavljanju  zaroke .  Eden  izmed  biografov  meni ,  da  se  je  Marija  premislila  in  vrnila  zaročni  prstan  nesojenemu  soprogu .  Sam  sem  prebral  biografijo  amaterskega  pisatelja  in  kmeta ,  Stepinčevega  vrstnika  in  prijatelja ,  ki  je  bil  prisoten  pri  tej  ponesrečeni  zaroki .  O  tem  dogodku  je  zapisal ,  da  je  Marija  hotela  Alojzija  poljubiti ,  kot  je  to  v  navadi ,  a  Stepinac  jo  je  zavrnil :  » Pred  poroko  se  ne  bova  poljubila . «

In  še  en  zanimiv  podatek .  Po  takratnih  zakonih  ga  je  moral  srbski  kralj  uradno  potrditi  na  položaju  metropolita .  Ker  je  bil  Stepinac  solunski  borec ,  je  to  takoj  storil .

Copeman  se  v  svoji  knjigi  čudi ,  čemu  Broz  zanika  svojo  špansko  avanturo .  Tudi  v  intervjuju  za  BBC  je  Tito  v  družbi  brigadirja  Fitzroya  MacLeana  zatrjeval ,  da  zgodbe  o  njegovem  bivanju  v  Španiji  niso  resnične .

Ne  morem  razumeti ,  kako  je  Kunek  videl  na  fotografiji ,  da  ima  Broz  črne  lase ,  saj  njegovih  las  sploh  ni  videti ?  Na  glavi  ima  kapo ,  tako  da  se  ne  vidi ,  kakšne  barve  so  njegovi  lasje ,  ki  si  jih  je  zavoljo  konspiracije  včasih  barval .

» To  je  že  res ,  ampak  mama  me  je  rodila ,  ko  je  bil  moj  oče  že  mrtev .  Zdaj  moram  dokazati ,  da  sem  res  sin  svojega  očeta . «

Pridružil  se  mi  je  na  poti  nazaj  proti  središču  mesta .  Sprva  sva  se  pogovarjala  o  teatru .  Če  se  prav  spominjam ,  o  naši  zadnji  premieri ,  ki  ni  bila  prav  uspešna .  Bert  je  kmalu  spremenil  najino  temo ,  kar  naravnost  me  je  pobaral :  » Žare ,  a  veš ,  kaj  mi  je  Kardelj  povedal  v  Penklubu ,  ko  si  naju  pred  nekaj  dnevi  tam  zalotil ? « 

» Moj  brat  je  bil  v  partizanih  v  četi ,  ki  je  varovala  Kardelja .  Ti  veš ,  da  sem  zapisan  teatru ,  za  politiko  mi  ni  nič  mar . «

Prisluhnil  sem . 

Veliko  pozneje ,  ko  sta  bila  Kardelj  in  Sotlar  že  pod  rušo ,  sem  se  spomnil  na  ta  dogodek .  Seveda  smo  od  takrat  pa  do  danes  izvedeli  marsikaj ,  kar  je  komunistična  oblast  skrivala  pred  ljudstvom .  V  mislih  imam  množične  povojne  zunajsodne  poboje  in  številne  druge  zločine  ter  protipravne  obsodbe  ubogljivega  sodstva ,  kakor  tudi  načrtno  nasilno  spreminjanje  ljudi  v  poslušne  izvajalce  skrajno  škodljivih ,  pretežno  ideoloških  navodil .

» Vsi . «

» S  katere  strani  so  prišli ? «

Zjutraj  nam  je  receptor  sporočil ,  da  si  moramo  priskrbeti  drugo  zatočišče ,  ker  so  vse  sobe  oddane .  Bili  smo  spet  na  cesti  v  mestu ,  ki  ga  nismo  poznali .  Kaj  naj  storimo  … ?  Mama  se  je  spomnila ,  da  je  lani  spoznala  v  zdravilišču  Dobrna  prijazno  gospo  iz  Karlovca ,  pisala  se  je  Goldstein ,  gotovo  ima  telefon  …

» Bog  naj  nam  pomaga ! «  je  rekla  mama .

Bili  smo  prepričani ,  da  bomo  ostali  v  Zagrebu  samo  nekaj  dni ,  nato  pa  šli  nazaj  v  Maribor .  Mama  je  po  telefonu  govorila  z  očetom ,  ki  ji  je  naročil ,  naj  začasno  ostanemo  kar  tam ,  vsaj  dokler  se  zadeve  ne  uredijo .  Menil  je ,  da  tako ,  kot  je  zdaj ,  ne  more  dolgo  trajati .  Ne  vem ,  ali  je  upal ,  da  bodo  Angleži  in  Francozi  v  nekaj  tednih  premagali  Hitlerjevo  armado ,  ali  pa  se  je  sprijaznil  s  tem ,  da  v  takih  okoliščinah  ne  more  ničesar  storiti .  Ker  sem  vedel ,  da  je  doslej  še  vedno  našel  rešitev  za  vsako  težavo ,  sem  verjel  v  čudež ,  ki  se  seveda  ni  zgodil .

Ker  v  Trstu  nisem  mogel  nadaljevati  šolanja ,  saj  takrat  tam  ni  bilo  slovenskih  šol ,  je  oče  našel  upokojenega  učitelja ,  Slovenca ,  ki  me  je  naučil  italijanščine .

Še  pripomba ,  kako  so  pri  nas  razumeli  popravljanje  krivic .  Meni  so  za  poldrugo  leto  vojaškega  zapora  in  eno  leto  dodatne  vojaščine ,  ki  so  mi  jo  naložili ,  ker  niso  upoštevali ,  da  sem  bil  uradno  stalno  nesposoben ,  izplačali  polovico  mesečne  plače  povprečnega  slovenskega  menedžerja .

» Leto  1941  nikoli  ni  bilo  preboleno  na  pravi  način ,  zato  se  zdaj  vrača . «  ( Sunčica  Jaić )

» Naj  se  preiščejo  vse  fojbe . «  ( Izjava  Stjepana  Mesića ,  predsednika  Hrvaške ,  potem  ko  je  prisostvoval  predstavitvi  Goldsteinove  knjige ) 

Oče  je  ostal  miren :  » To  je  prepustnica . «

V  Mariboru  je  oče  v  dveh  dneh  vse  uredil .  Kavarno  Astorio  so  mu  s  hišo  vred  vrnili .  Mariborski  Nemec  Kefer ,  ki  jo  je  teden  dni  pred  koncem  vojne  pobrisal  v  Graz ,  je  bil  kupil  zaplenjeno  očetovo  imovino ,  ki  so  si  jo  Nemci  leta  1941  prisvojili .  Menda  je  bilo  to  v  skladu  z  novim  Hitlerjevim  nacističnim  zakonom ,  ki  je  zagotavljal  ponemčenje  pripojene  slovenske  Štajerske  Velikemu  nemškemu  Reichu .

Mariborski  Nemec  Kefer  je  iz  našega  stanovanja  v  Mariboru  odnesel  v  Gradec  tudi  pohištvo .  Oče  je ,  ne  da  bi  se  zavedal ,  v  kakšno  nevarnost  se  podaja ,  nekega  dne  odšel  v  Avstrijo  brez  potnega  lista ,  da  bi  dobil  nazaj  ukradeno  lastnino .  Zanj  je  bilo  to  nekaj  povsem  normalnega .  V  Gradcu  je  zahteval  od  komande  angleške  vojske ,  ki  je  prevzela  oblast  nad  avstrijsko  Štajersko  po  koncu  vojne ,  naj  Keferju  zaplenijo  pohištvo ,  ki  mu  ga  je  bil  ukradel ,  in  naj  mu  ga  izročijo .  Kar  predstavljam  si ,  kako  je  oče  odločno  vstopil  v  stanovanje  nekdanjega  Mariborčana  v  družbi  angleškega  vojaškega  policista  in  dveh  avstrijskih  postreščkov .  S  prstom  je  kazal  na  posamezne  dele  pohištva ,  salonsko  mizo ,  kredenco ,  stole  in  nazadnje  še  na  znamenito  sliko  Kristus  v  pogovoru  z  modreci ,  delo  znanega  italijanskega  umetnika  iz  srednjega  veka ,  učenca  slavnega  Veroneseja ,  edino  našo  res  vredno  sliko ,  ki  je  krasila  jedilnico .

Zavoljo  tega  izleta  brez  potnega  lista  je  očeta  Udba  aretirala ,  bil  je  zaprt  kar  nekaj  tednov ,  ker  mu  niso  mogli  verjeti ,  da  je  šel  v  Gradec  samo  po  svojo  lastnino .  Za  njih ,  vsaj  takrat ,  pojem  lastnine  ni  obstajal .  Tedaj  se  je  na  veliko  kradlo ,  rekviriralo ,  nacionaliziralo  in  podobno ,  za  eno  samo  sliko  se  nihče  ni  menil .  Danes  seveda  živimo  v  povsem  drugačnem  času ,  čeprav  s  tem  ne  primerjam  današnjega  časa  s  takratnim .  Žal  je  prav  lastnina  postala  v  nekdanji  socialistični  državi  izjemno  pomembna ,  rekel  bi  lahko ,  da  se  vse  vrti  okrog  nje .

Bistveni  poseg  v  besedilo  pa  je  kot  dramatizator  in  režiser  / Petan /  opravil  s  tem ,  da  je  vse  stranske  osebe  vključil  v  okvir  zgodbe ,  a  ta  okvir  je  izdelal  v  slogu  porevolucionarnih  sovjetskih  eksperimentalnih  gledališč .  Eksperimentalna  sovjetska  gledališča  so  bila  izraz  leninske  svobode ,  so  bila  eno  najčistejših ,  najbolj  človeških  in  najbolj  naprednih  poglavij  v  zgodovini  gledališča  XX.  stoletja .  Petan  pa  je  v  ta  okvir  natrpal  policiste ,  naduteže ,  preganjalce ,  cirkusante  oziroma  staliniste  vseh  vrst .  Popolna  zmota .  In  krivica  … «

Gospod  predsednik

Večina  volivcev  je  najbrž  vedela ,  da  je  tudi  Drnovšek  član  partije ,  saj  so  bili  vsi  jugoslovanski  diplomati  organizirani ,  ampak  bil  je  vendarle  v  očeh  povprečnih  ljudi  drugačen ,  človek  prihodnosti .  Za  njih  je  bilo  pomembno  prepričanje ,  da  ga  partija  ni  podprla ,  partija  je  bila  na  strani  Bulca .  Izvolitev  Drnovška  za  slovenskega  člana  predsedstva  SFRJ  je  bila  v  Sloveniji  prvi  referendum  proti  komunistom ,  ki  je  bil  zame  prav  tako  pomemben  kot  referendum  za  samostojnost  Slovenije .

Danes  je  razpoloženje  Slovencev  povsem  drugačno ,  večina  ljudi  je  zmedenih ,  zlasti  po  zaslugi  medijev  in  arogantne  propagande  vodilnih  strank  v  opoziciji ,  ki  preprosto  ne  morejo  sprejeti  pravila  demokracije ,  da  ne  morejo  biti  večno  na  oblasti .  Zato  ustvarjajo  škandale ,  iščejo  druge ,  bolj  perspektivne  stranke ,  večinoma  nimajo  nobenega  programa ,  ker  so  živeli  v  za  njih  idealnem  svetu ,  ki  od  njih  ni  zahteval  nobenih  novih  idej ,  ker  je  vse  bilo  znano  in  urejeno  za  večne  čase .  Gledano  s  tega  zornega  kota  je  bila  diktatura  in  enoumje  za  oblast  in  tudi  za  številne  ljudi ,  predvsem  za  karieriste  in  lenuhe  z  bogato  domišljijo ,  sprejemljiv  režim .  V  demokraciji  se  je  kmalu  izkazalo ,  da  ta  navidezna  podoba  ni  resnična ,  da  so  nas  vzgojili  za  svet ,  ki  nima  nobene  prihodnosti ,  da  ga  moramo  nujno  spremeniti ,  če  hočemo  držati  korak  z  naprednimi  državami .  Da  se  moramo  prilagoditi  realnosti ,  ne  pa  verjeti  izmišljenim  idealom ,  s  katerimi  nas  krmijo  več  kot  petdeset  let .

Ko  sem  bil  že  v  šestem  ali  celo  v  sedmem  semestru ,  je  dekanat  objavil  uradni  razpis ,  na  katerega  so  se  lahko  prijavili  študentje  igre  in  režije  za  obisk  Francije .  Če  se  prav  spominjam ,  je  šlo  za  nekajdnevno  bivanje  na  gledališkem  festivalu .  Seveda  sem  se  prijavil ,  prav  takrat  sem  navdušeno  poslušal  predavanja  profesorja  francoščine  Kotnika .  Hotel  sem  čim  prej  preizkusiti  pridobljeno  znanje  tega  čudovitega  jezika .

Naj  končam  s  skicirano  podobo  nekdanje  Slovenije  –  delno  pa  tudi  Hrvaške  –  ob  koncu  osemdesetih  in  na  začetku  devetdesetih  let  dvajsetega  stoletja .  Želim  obnoviti  en  sam  dogodek  iz  tistega  časa ,  naj  to  zadostuje .

Nikoli  nisem  prešteval  knjig ,  ki  sem  jih  bil  napisal ,  pa  tudi  vedel  nisem ,  koliko  mojih  knjig  so  prevedli  v  tujini .  Zato  me  je  presenetilo  pismo  Društva  slovenskih  pisateljev ,  v  katerem  mi  je  tajnica  Društva  sporočila ,  da  načrtujejo  društveno  spletno  stran ,  na  kateri  bi  posredovali  vedno  večjemu  številu  uporabnikov  interneta  podatke  o  dejavnosti  članov  Društva .  Predvsem  sezname  objavljenih  knjig ,  pa  tudi  naslove  knjig ,  ki  so  bile  prevedene  v  tuje  jezike .

Upravni  odbor  Društva  slovenskih  pisateljev

Sam  je  v  svojem  odgovoru  zapisal :  » Z  januarjem  1984  sem  odšel  v  svoboden  poklic . «  Ni  pa  napisal ,  da  je  sam  zakuhal  to  za  nas  nepotrebno ,  za  generala  Mamulo  pa  potrebno  provokacijo ,  kajti  JLA  je  samo  čakala  na  kakršenkoli  povod  za  napad  na  Slovenijo .  Če  se  Mikeln  po  vsem  tem  sprašuje ,  čemu  bi  se  moral  vsaj  opravičiti  kolegom  iz  Pavlihe ,  vsem  sodelavcem  in  nazadnje  branilcem  naše  domovine ,  potem  je  z  njim  nekaj  hudo  narobe .

Zaradi  neresnic ,  laži  in  žalitev ,  katere  mi  je  Mikeln  v  svojem  dopisu  namenil ,  zahtevam ,  da  se  mi  javno  opraviči .  Zaradi  žaljivega  poskusa ,  da  bi  pod  navidezno  korektnostjo  zavestno  našemil  v  nova  kraljeva  oblačila  dva  meni  zelo  ljuba  pokojna  prijatelja ,  Kosmača  in  Koširja ,  terjam  od  Mikelna ,  da  se  javno  opraviči  tudi  njima .  Njuna  resnična  življenjepisa  sta  lepša  in  bolj  plemenita  kot  lažni  podobi ,  ki  jima  ju  je  skrojil  mojster  » maškerad « .  Zato  ne  potrebujeta  nobenih  kozmetičnih  popravkov  in  bombastičnih  izmišljij .  V  današnjem  času ,  ko  je  laž  pri  nas  dobila  domovinsko  pravico ,  potrebujemo  samo  resnico ,  in  nič  drugega  kot  resnico  …

Že  ko  je  Kostić  vstopil  skozi  vrata  moje  celice ,  sem  vedel ,  da  je  nekaj  hudo  narobe .  Siknil  je  skozi  zobe :  » Tvoj  brat  misli ,  da  smo  kreteni !  Nič  nam  ni  poslal ,  razumeš ,  nič !  Pripravi  se  na  proces  … «

Spominjam  se  pogovora  o  njegovem  novinarskem  članku  » Kdo  je  kriv ? « ,  v  katerem  je  neposredno  povedal ,  da  so  Stalinovi  agenti  v  drugi  svetovni  vojni  v  Katynskem  gozdu  likvidirali  devetnajst  tisoč  poljskih  častnikov .  Znameniti  spor  med  Stalinom  in  Titom  leta  1948  je  najbrž  omogočil  Šentjurcu ,  da  je  lahko  objavil  ta  članek ,  iz  katerega  smo  izvedeli ,  da  so  poljske  častnike  pobili  Sovjeti ,  ne  pa  nacistična  armada ,  kot  je  zatrjevala  sovjetska  propaganda .  Povedati  velja  še  to ,  da  spopad  Stalin – Tito  ni  bil  ne  ideološki  ne  političen .  Nastal  je  zavoljo  Stalinove  užaljenosti ,  ker  je  naš  predsednik  nastopal  v  javnosti  v  svojem  znanem  nastopaškem  slogu ,  ki  velikemu  zmagovalcu  v  drugi  svetovni  vojni  ni  bil  povšeči .  Pred  tem  sporom ,  kakor  tudi  pozneje ,  je  bila  Titova  politika  na  las  podobna  Stalinovi ,  morda  le  z  manjšimi  izboljšavami .  Komuniste ,  za  katere  so  samo  domnevali ,  da  simpatizirajo  s  Stalinom ,  so  brez  sodb  internirali  na  nekaterih  neobljudenih  jadranskih  otokih .  Najbolj  znan  je  bil  Goli  otok ,  kjer  so  trpinčili  in  poniževali  zapornike  na  vse  mogoče  in  nemogoče  načine .  Jugoslovanski  smisel  za  izvirnost  je  botroval  posebni  obliki  zastraševanja :  namesto  državnih  rabljev  so  skesani  zaporniki  svoje  še  ne  spreobrnjene  tovariše  obdelovali  samopostrežno ,  da  bi  jih  prepričali ,  da  je  Titova  vera  edino  pravilna .

» O  tem ,  da  bi  Simoniti  lagal ,  ne  vem  ničesar .  Res  pa  je ,  da  se  nisem  strinjal  s  tem ,  da  ministrstvo  za  kulturo  ni  finančno  ustrezno  podprlo  mariborskega  lutkovnega  teatra .  Menda  pa  je  sofinanciralo  obnovo  ljubljanske  Opere ,  seveda  minister  ima  pravico  do  lastne  presoje  … «

Hanžek  je  veliko  mlajši  od  mene .  Zanj  sem  najbrž  prvič  slišal  v  šestdesetih  letih ,  zlasti  je  bil  aktiven  v  letu  1968  v  času  znamenitih  študentskih  nemirov .  Občasno  sem  zasledil  njegove  pesmi  v  takratnih  literarnih  revijah ,  kot  pomnim ,  me  niso  preveč  navdušile .  Poznala  sva  se ,  včasih  tudi  govorila ,  ampak  šlo  je  zgolj  za  bežno  znanstvo ,  ne  za  prijateljstvo .  Potem  se  kar  nekaj  let  nisva  niti  naključno  srečala .  V  časnikih  sem  tu  in  tam  zasledil  njegovo  ime  v  zvezi  s  takratnimi  pomembnejšimi  političnimi  dogodki ,  zlasti  z  večnimi  krizami  na  Kosovu .  Niti  tega  nisem  vedel ,  s  čim  se  pravzaprav  ukvarja ,  kje  je  v  službi  in  kaj  dela . 

Božo  Kovač

Ko  sem  Kovača  povprašal ,  ali  se  čuti  soodgovornega  za  moj  zapor ,  sem  imel  v  mislih  samo  to ,  da  je  bil  on  kot  član  Odbora  za  notranje  zadeve ,  katerega  predsednik  je  bil  udbovec  Kostić ,  soodgovoren  tudi  za  delovanje  tega  Odbora ,  ki  je  bil  nekakšen  nadrejeni  organ  celotnega  diktatorskega  režima  v  Socialistični  Jugoslaviji .  Neposredno  so  bili  člani  Odbora  za  notranje  zadeve  odgovorni  za  vse ,  kar  je  počel  ta  odbor .  Denimo ,  ta  odbor  bi  lahko  v  mojem  primeru ,  ko  so  me  po  krivem  zaprli  in  obtožili  in  poldrugo  leto  držali  nedolžnega  v  beograjskem  vojaškem  zaporu ,  zahteval ,  naj  ustrezni  organi  ugotovijo ,  ali  so  bili  vsi  postopki  proti  meni  korektni .  Seveda  v  času ,  ko  so  mene  zaprli ,  Kovač  še  ni  bil  član  tega  odbora .  Verjetno  pa  je  že  bil  novinar  ali  pa  je  imel  kako  drugo  politično  funkcijo .  Niti  eden  od  mojih  kolegov ,  gledališčnikov ,  pisateljev  in  novinarjev ,  ni  protestiral ,  ker  sem  bil  v  vojaškem  zaporu .  Zame  se  je  zavzel  samo  Stane  Kavčič ,  ko  je  bil  še  na  oblasti .  Pozneje  so  ga  njegovi  ekstremni  kolegi  kot  politika  likvidirali .  Seveda  ne  zavoljo  tega ,  ker  se  je  zavzel  zame ,  obtožili  so  ga  hujših  » napak « .  Njegova  največja  napaka  je  bila ,  da  je  bil  drugačen  od  drugih  slovenskih  politikov ,  zato  je  bil  moteči  element  v  enotni  partiji .

» Francosko - belgijski  bataljon  se  je  pod  poveljstvom  kapetana  Forta  premaknil  naprej  k  frontni  črti .  Dimitrov  bataljon ,  v  katerem  so  bili  Čehi ,  Bolgari ,  Madžari ,  Romuni  in  Jugoslovani ,  je  prevzel  sektor ,  ki  je  bil  neposredno  na  naši  desni  strani .  Komandant  Dimitrovega  bataljona  je  bil  politični  begunec ,  ki  je  nekaj  časa  živel  v  Moskvi ,  njegovo  ime  je  bilo  Šapajev .  Zdaj  je  znan  kot  Maršal  Tito .  Občutek  sem  imel ,  da  je  zelo  iskren  in  sposoben  komandant ,  čeprav  sem  dobil  vtis ,  da  je  bil  nepotrebno  komunistično  neusmiljen  v  nepomembnih  zadevah .  Predstavljam  si ,  da  je  danes  kot  predsednik  države  sposoben  uporabljati  oblast ,  ne  da  bi  se  dosti  oziral  na  človekove  pravice  …  V  njegovem  bataljonu  so  bili  slovanski  begunci  iz  dežel ,  ki  so  bile  pretežno  pod  fašistično  kontrolo .  Zagotovo  dobro  moštvo .  V  vojaških  zadevah  je  bil  Šapajev  velik  entuziast .  Tito  je ,  če  nič  drugega ,  zelo  trmast  človek ,  ki  ni  izgubljal  časa  za  dogovor  s  komerkoli  …  Njegov  zadnji  spopad  s  Kominterno  je  posledica  slovanskega  neodvisnega  duha .  Ne  vem  pa ,  čemu  zdaj  kot  Tito  zanika ,  da  se  je  boril  v  Španiji  in  delal  kot  kurir .  Morda  je  bila  taka  partijska  linija  ali  nekakšen  obrat  oziroma  zasuk ,  ki  postaja  čedalje  bolj  zapleten .  Tito  in  Dimitrov  bataljon  sta  še  en  misteriozen  problem  več . «

Samo  kdor  je  bil  prisiljen  v  životarjenje ,  bo  znal  ceniti  kratke  trenutke  sproščenega  življenja .

O  Denisu  Udoviću ,  Hrvatu  iz  Istre ,  profesorju  na  univerzi  v  Uppsali ,  sem  že  pisal  v  knjigi  Poznal  sem  jih .  Pred  nekaj  dnevi  pa  sva  se  spet  srečala  v  Ljubljani .  Sedel  sem  v  foajeju  Cankarjevega  doma  in  čakal ,  kdaj  se  bo  končala  slovesna  otvoritev  Knjižnega  sejma .  Številni  obiskovalci  so  napolnili  veliko  dvorano ,  tako  da  sem  si  lahko  v  miru  ogledal  v  foajeju  razstavljene  knjige ;  hoja  mimo  pultov  založb  me  je  utrudila .  Zato  sem  se  usedel  na  stol  blizu  okrepčevalnice  in  počasi  srkal  jabolčni  sok ,  razredčen  z  vodo .  Tedaj  sem  zagledal  človeka ,  ki  je  šel  od  garderobe  proti  meni .  Zazdelo  se  mi  je ,  da  se  mi  nasmiha ,  ampak  bil  je  predaleč ,  da  bi  ga  mogel  prepoznati .  Šele  ko  je  prišel  bliže ,  sem  presenečen  ugotovil ,  da  je  to  Udović  …

Ta  človek  je  Deniju  povedal ,  da  je  bil  obsojen  na  deset  let  zapora ,  ki  jih  je  preživel  kot  zapornik  v  tamkajšnjem  taborišču .  Po  desetih  letih  so  ga  dodatno  obsodili  še  na  dve  leti .  Po  dvanajstih  letih  so  ga  izpustili ,  ampak  ni  se  smel  vrniti  v  kraj ,  kjer  je  živel  pred  aretacijo  in  kjer  je  bila  njegova  družina .  Bil  je  tako  imenovani  » svobodnik « ,  kraj ,  v  katerem  naj  bi  živel  do  konca  svojega  življenja ,  se  je  imenoval  Svobodniki .

Ko  je  oblast  taborišča  ukinila ,  so  čuvaji  iz  teh  taborišč  ostali  kar  v  kraju ,  kjer  so  opravljali  svojo  ječarsko  službo .  Prvi  sosed  nekdanjega  zapornika  je  bil  eden  najbolj  krutih  paznikov ,  pretepal  je  taboriščnike ,  tudi  zapornika ,  ki  je  bil  pozneje  njegov  sosed .  Zavoljo  nediscipline  ali  podobnih  prekrškov  je  tudi  pobil  nekaj  zapornikov ,  nekdanji  zapornik  je  sam  videl  tako  eksekucijo  na  dvorišču  taborišča .

Dopisovanje  s  Tarasom  Kermaunerjem

ob  branju  tvojega  obsežnega  in  zelo  zanimivega  spisa  o  moji  dramatiki  sem  prišel  do  presenetljivega  spoznanja ,  da  si  našel  v  mojem  pisanju  veliko  več ,  kot  sem  bil  jaz  spravil  vanj .  To  seveda  sploh  ni  očitek  na  tvoj  rovaš ,  ampak  bolj  avtokritična  ugotovitev ,  da  v  mojem  ustvarjalnem  postopku  prevladuje  skoraj  izključno  čustven  angažma ,  popolnoma  pa  je  odsotna  vnaprejšnja  miselna  priprava ,  natančen  načrt ,  premišljenost  ali  celo  preračunljivost ,  če  smem  uporabiti  za  književnost  zelo  neustrezno  besedo .

Tudi  Partljič ,  ki  ga  v  svojem  besedilu  večkrat  omenjaš ,  nekajkrat  kot  mojega  vzornika ,  meni  tako  kot  ti .  Nekajkrat  sva  skupaj  nastopala  na  literarnih  večerih ,  uvodoma  sem  jaz  govoril  o  njegovem  pisanju ,  on  pa  o  meni  in  mojih  tekstih ,  vendar  ne  o  igrah ,  ampak  predvsem  o  aforizmih  in  prozi .  Partljič  je  vedno  poudarjal ,  da  sem  tipičen  meščan ,  uglajen  v  govorjenju  in  vedenju ,  vedno  skrbno  napravljen ,  vljuden ,  neagresiven ,  skratka  zgleden  produkt  meščanske  » kinderštube « .  Podobno  je  govoril  o  moji  literaturi .  Menim ,  da  so  bile  njegove  ocene  izrečene  resno ,  morda  s  kančkom  zanj  tako  značilnega  burkaštva .  Sprašujem  se ,  koliko  je  resnice  v  vajinih  sodbah .  Težko  je  verjeti ,  da  bi  se  oba  motila ,  pa  tudi  drugi  moji  znanci  in  prijatelji ,  ki  se  nikoli  niso  ukvarjali  z  literaturo  in  teatrom ,  so  menili  podobno .  V  mojem  obnašanju  in  pisanju  mora  biti  nekaj  takega ,  kar  pri  ljudeh  zbuja  občutek ,  da  gre  za  meščanske  vrednote .  Da  se  razumeva ,  zame  celo  oznaka  » malomeščanski «  ni  zmerljivka ,  prej  pohvala .  Morda  sem  prevzel  nekaj  malomeščanske  miselnosti  prav  zato ,  ker  je  veljala  v  prejšnjem  režimu  za  nekaj  zavrženega ,  negativnega .  Bolj  podzavestno  kot  zavestno  –  zato  da  bi  kljuboval  prevladujoči  uradni  represivni  ideologiji  –  sem  se  poistovetil  z  družbenim  razredom ,  kateremu  sem  pripadal  v  kraljevini  Jugoslaviji  samo  po  imovinskem  statusu ,  v  resnici  pa  mi  sploh  ni  bil  nikoli  blizu .  Če  bi  se  po  drugi  svetovni  vojni  ne  uveljavila  logika  revolucije ,  bi  se  najbrž ,  če  bi  sploh  postal  pisatelj ,  ukvarjal  s  kritiko  » malomeščanščine «  in  krivičnega  kapitalističnega  režima .  Vsi  smo  več  ali  manj  rezultat  okoliščin  in  razmer ,  na  katere  nimamo  nobenega  vpliva .

Pišeš  tudi  o  moji  naravnanosti  v  » tržnost « ,  s  to  oznako  bi  se  pogojno  bolj  strinjal  kot  z  mojim  » meščanstvom « ,  tudi  » civilizem « ,  ki  ga  omenjaš  na  drugem  mestu ,  je  blizu  mojemu  načinu  mišljena .  Glede  » tržnosti «  tole :  res  je ,  da  sem  že  od  nekdaj ,  ko  sem  se  bolj  ukvarjal  s  priložnostnim  žurnalizmom  kot  resnim  pisanjem  in  režijo ,  spremljal  kulturne  dogodke  v  tujini .  Če  sem  le  mogel ,  sem  uhajal  čez  mejo  –  kar  nekaj  let  mi  to  ni  bilo  mogoče ,  ker  mi  oblast  ni  dala  potnega  lista  oziroma  vize  –  in  si  ogledoval  teatrske  predstave ,  obiskoval  knjigarne  in  stikal  za  novimi  besedili ,  zlasti  gledališkimi .  Na  primer  igre  Albeeja ,  Kopita ,  Vitraca ,  pa  tudi  domače  avtorje  sem  odkrival ,  denimo  » Znamke  … «  sem  najprej  režiral  v  Mali  drami ,  pozneje  pa  so  igro  na  moje  priporočilo  uvrstili  v  program  Ateljeja  212  in  Züriške  igralske  šole ,  na  kateri  sem  delal  kot  gost  dva  semestra .  To  sem  počenjal  zavoljo  nuje ,  slovenski  direktorji  gledališč  mi  skoraj  praviloma ,  zlasti  na  začetku  mojega  sodelovanja  s  teatri ,  niso  ponujali  bleščečih  besedil ,  sam  sem  jih  moral  animirati ,  da  so  se  lotili  projektov ,  ki  sem  jih  predlagal .  Nekajkrat  se  je  celo  zgodilo  –  menda  tri  ali  štirikrat  – ,  da  so  me  direktorji  pustili  na  cedilu ,  besedila ,  ki  sem  jih  prinesel  iz  tujine ,  so  dali  režirati  mojim  kolegom ,  ki  jim  ni  bilo  treba  stikati  za  novimi ,  uspešnimi  in  umetniško  pomembnimi  teksti .  Tega  ne  govorim  zato ,  da  bi  se  pritoževal  ali  tarnal  nad  usodo ,  skušam  ti  le  razložiti ,  zakaj  sem  se  moral  ukvarjati  tudi  s  » trženjem « ,  ki  mi  ga  pripisuješ .

Komentar  Ž.  P. :  Stalinizem  se  je  pri  nas  tako  utrdil ,  da  ga  tudi  občasne  demokratične  vlade  vsaj  doslej  še  niso  odpravile .  Moje  direktorovanje  na  RTV  so  stranke  kontinuitete  dvakrat  onemogočile ,  prvič  po  šestih  mesecih  mojega  štiriletnega  mandata ,  drugič  pa  po  približno  treh  letih  –  po  tistem ,  ko  me  je  Ustavno  sodišče  s  sodbo  vrnilo  nazaj  na  mojo  funkcijo ,  ki  je  bila  potrjena  od  Državnega  sveta .  Za  položaj  generalnega  direktorja  RTV  se  nisem  potegoval  kot  politik ,  nobena  stranka  me  ni  podpirala ,  lahko  bi  rekel ,  da  sem  naivno  menil  kot  » umetnik « ,  da  bom  lahko  to  pomembno  ustanovo  spremenil  v  javno  in  demokratično ,  kar  mi  je  spodletelo .  Petdesetletni ,  včasih  bolj  ali  malo  manj  nasilni  pritisk  totalitarnega  komunizma  je  iz  večine  Slovencev  naredil  prilagodljive  državljane .

Dragi  Taras ,  prepričan  sem ,  da  ti  tudi  v  prihodnosti ,  ki  mi  je  še  namenjena ,  ne  bom  dal  priložnosti ,  da  me  boš  obsojal .  Napisal  sem  aforizem ,  s  katerim  sem  opisal  moj  odnos  do  politike .  » Ne  ukvarjam  se  s  politiko ,  politika  se  ukvarja  z  menoj . «

13.  Glede  trženja  sva  se  s  Petanom  razumela  le  deloma .  Kar  poudarja ,  je  res .  In  je  bilo  zelo  koristno  za  slovenski  teater ,  stik  z  novim ,  torej  tudi  s  tistim ,  kar  se  po  svetu  najbolj  gleda .  Glede  na  vse  večji  vpliv  tržišča  na  publiko ,  na  teater ,  na  vse  pore  družbe ,  se  je  tudi  Petan  vse  bolj  odpiral  tržišču ;  koren  njegovega  zanimanja  za  to ,  kar  pri  ljudeh  kot  kupcih  predstave  gre ,  je  v  njegovem  posluhu  za  podjetništvo .  V  času  Odra  57  tržnosti  v  slovenski  kulturi  in  družbi  še  ni  bilo ;  novo  je  bilo  še  ali  estetsko  avantgardno  ali  politično  oz.  oboje  hkrati .  V  70-ih  letih  pa  je  postalo  novo  tržno  v  pomenu  konverzacijskega ,  salonske  komedije ,  ki  je  pri  publiki  vžgala .  –  V  Drami  je  bila  tik  po  vojni  in  kar  nekaj  let  prepovedana .  Partija  je  hotela  vzgajati  ljudi  k  visokemu  kulturnemu  okusu .  Še  en  paradoks  –  ne  le  slovenskega  –  komunizma .

Pozneje  sem  si  prizadeval ,  da  bi  se  vpisal  v  filmsko  šolo  v  tujini ,  tako  sem  dobil  vabila  od  treh  imenitnih  ustanov ,  praške  Famu ,  rimske  Centro  sperimentale  della  cinematografia  in  ameriške  univerze  v  Denverju ,  Colorado ;  oblast  mi  je  trikrat  zavrnila  prošnjo  za  vizo ,  čeprav  sem  imel  uradna  zagotovila ,  da  bom  študij  v  tujini  financiral  iz  lastnih  sredstev .

Upam ,  da  boste  v  najinih ,  predvsem  teatrskih  premislekih  našli  vsaj  nekaj ,  kar  vas  bo  pritegnilo .
