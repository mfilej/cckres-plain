 
V  tem  vidim  višji ,  etični  in  glavni  kulturni  smoter  alpinistike ,  ne  pa  bodisi  v  estetičnih  bodisi  v  religioznih  čustvih ,  ki  naj  bi  jih  zbujal  strah  pred  planinskimi  nevarnostmi  in  ki  morejo  v  svojih  ugodnih  posledicah  biti  sicer  tudi  kulturnega  pomena ,  a  ne  v  tako  velikem  obsegu  in  niti  v  tako  specifično  alpinističnem  smislu  kakor  vzgoja  krepkih  značajev .  Različne  teorije ,  ki  hočejo  na  kompliciran  in  malo  umljiv  način  pokazati  strah  pred  neznanimi  nevarnostmi  v  svobodni  naravi  ( isti  strah ,  ki  ga  doživlja  otrok  v  samoti  ali  v  temi ,  čemur  se  pozneje ,  ko  se  privadi ,  smeje )  kot  jedro  alpinistike ,  s  čimer  naj  bi  se  tisti ,  ki  ta  strah  doživljajo ,  dvigali  še  više  kot  zgolj  na  vrhove ,  torej  še  više  kot  oni ,  ki  strahu  ne  poznajo :  te  teorije  delajo  name  vtis ,  kakor  da  jih  nezavedno  motivira  stremljenje  po  opravičilu  za  ta  strah ;  temu  stremljenju  pa  se  poznajo  sledovi  splošne  človeške  želje  po  prvenstvu ,  dasi  morda  ta  želja  ne  more  priti  kot  volja  do  veljave .  Globoko  spoštujem  človeka ,  ki  mu  je  religija  čustvo  in  ne  golo  prepričanje .  Toda  napačno  bi  bilo  zaradi  tega  čustva ,  ki  ostane  tudi  pri  ljudeh  silne  volje  in  poguma  lahko  neokrnjeno ,  še  gojiti  tisti  strah  pred  nevarnostmi ,  ki  dela  ljudi  majhne ,  trepetlikave .  Moralnejša  kot  strah  v  planinah ,  ki  je  kar  smešno  neupravičen  ( kdor  se  nevarnostim  privadi ,  spozna ,  kako  so  pravzaprav  zelo  majhne ) ,  je  pogumna  požrtvovalnost ,  srčno  samozatajevanje  in  zapostavljanje  samega  sebe  za  tovariša :  znak  prave  alpinistike !

Če  pa  je  moj  nazor  o  smotru ,  ki  ga  moremo  dati  alpinistiki ,  namreč :  da  dobi  svoj  kulturni  pomen  in  ne  bo  le  šport ,  zabava  ali  v  najboljšem  primeru  brezciljno  » rekorderstvo « ,  če  je  ta  nazor  pravilen ,  tedaj  sledi  iz  njega  neka  norma ,  ki  naj  bi  se  je  planinci  držali  pri  medsebojnem  vplivanju ,  posebno  pa  pri  vzgoji  mlajše  generacije .  Ta  norma  se  v  prvi  vrsti  upošteva  pri  alpinistični  literaturi .  Planinec ,  ki  opisuje  svojo  turo ,  ima  pri  tem  lahko  različne  motive .  Njegov  opis  more  biti  znanstven ,  poučen  referat ;  zaradi  užitka ,  ki  ga  nudi ,  se  lahko  približuje  estetičnemu  umotvoru ;  izvirati  more  zgolj  iz  zadoščenja  ob  spominu  na  izvršitev  ( kar  ni  treba ,  da  imamo  za  bahanje ,  saj  vsak  resnični  alpinist  z  užitkom  pripoveduje  o  svojih  doživljajih  svojemu  soalpinistu ,  o  katerem  ve ,  da  ga  razume  in  v  njegovi  pripovesti  tudi  uživa ,  medtem  ko  se  mu  zdi  odveč  pripovedovati  občudujočim  nepoznavalcem  planinstva ) ,  in  končno  lahko  izvira  tak  opis  tudi  iz  gole  bahave  megalomanije .  Vsak  od  teh  načinov  opisovanja  ima  svoj  dober  ali  slab  smoter .

Prvi  smoter ,  ki  naj  bi  ga  planinci  dajali  svojim  opisom ,  vidim  v  vzgoji  mlajših  planincev  in  v  izpopolnjevanju  planincev  sploh .  To  napredovanje  naj  zadeva  alpinistične  zmožnosti ,  ki  si  jih  lahko  planinci  medsebojno  z  opisovanjem  lastnih  izkušenj  stopnjujejo ,  ali  podvig  etičnega  in  s  tem  kulturnega  trenutka  v  planinstvu ,  torej  krepitev  značajev ,  kar  prava  alpinistika  že  tako  zahteva  s  pogumom ,  požrtvovalnostjo  za  tovariše ,  z  zvestobo ,  odpovedovanjem  udobnosti  in  drugim  užitkom  ter  s  samohotno  disciplino ,  ki  mora  pri  kulturnem  človeku  nadomestiti  pokorščino .  Nazorni  spisi  tovrstnih  izkušenj  in  doživljajev  naših  planincev  bi  bili  lahko  velikega  pomena  tudi  za  narod ;  zgodovina  nam  kaže ,  da  so  bili  narodi  močni  le  tako  dolgo ,  dokler  so  poznali  požrtvovalnost ;  ko  pa  jih  je  tako  imenovana  civilizacija  pomehkužila  in  jih  napravila  odvisne  od  naslad  in  individualne  sreče  so  propadli .

Vsi  razgreti  smo  sklenili ,  da  vstanemo  naslednji  dan  navsezgodaj  in  se  povzpnemo  še  na  Kamniško  sedlo ,  preden  se  vrnemo  v  Kamnik .  Nato  smo  šli  spat .  Toda  čeprav  smo  pod  vplivom  sladke  kapljice  kar  hitro  zaspali ,  se  vendar  zelo  dolgo  nismo  mogli  dovolj  naspati .  Zjutraj  smo  tako  dolgo  spali ,  da  ni  bilo  s  Kamniškim  sedlom  nič ,  kar  nas  je  tem  bolj  » pogrelo « ,  ker  je  bilo  vreme  kakor  novo .  Tolažili  smo  se  prav  po  filistrsko ,  češ ,  saj  pa  prejšnjo  noč  nismo  nič  spali .  To  je  sicer  za  turista  jalova  tolažba ,  toda  boljše  nismo  imeli  pri  roki .

To  pot  sem  kar  sam  glodal  meglo .  Bilo  je  namreč  v  juniju  1922 .  Zorko  jo  je  bil  že  pobrisal  domov  na  počitnice ,  Franceta  pa  je  oblival  smrtni  pot ,  a  ne  na  kaki  nevarni  steni ,  marveč  doma  za  mizo :  pripravljal  se  je  na  izpite .  Ti  neskončni  izpiti  bodo  iz  Franceta  napravili  celega  šomoštra .  Ko  sem  se  vrnil  s  ture ,  ki  jo  želim  opisati ,  mi  je  prav  po  profesorsko  izprašal  vest  in  mi  naštel  toliko  abnormalnih  grehov ,  da  bi  me  bil  kmalu  izključil  iz  družbe  normalnih  ljudi .  Po  njegovem  mnenju  imajo  namreč  normalni  ljudje  v  prvi  vrsti  radi  sami  sebe  in  ne  pozabijo  na  nič ,  kar  služi  v  blagor  njihove  najožje  » domovine « ,  to  je  njih  lastne  osebe .  Pri  meni  pa ,  kakor  je  trdil ,  ni  mogel  najti  kar  nič  te  lastnosti .

» Zakaj  pa  si  priletel  tja ? «

Pod  žlebom  sem  se  ločil  od  svoje  nepričakovane  družbe .  Oni  so  šli  po  stezi  na  Travniško  sedlo ,  jaz  pa  v  žleb .  Imel  sem  dobre  dereze ,  ki  so  se  v  trdem  snegu  krepko  prijemale .  Le  tu  in  tam  sem  moral  sekati  stopinje  s  cepinom  v  led .  Drugače  je  zadoščal  močan  sunek  z  nogo  v  sneg ,  pa  sem  dobil  stopinjo .  S  hojo  sem  bil  zadovoljen ,  ko  bi  le  tema  in  podeča  se  megla  ne  vplivali  tako  neprijetno  na  občutje .  Glava  je  res  šla  skoznjo ,  vendar  je  zelo  neugodno  delovala  na  živce ,  ker  je  zastirala  vsak  pogled .  Komaj  da  sem  dobro  razločil  sneg  pod  nogami !  Stene  žleba  sem  mogel  opaziti  samo ,  ko  sem  se  jim  približal .  In  če  se  pomisli ,  da  niti  najmanj  nisem  poznal  lege  žleba  in  da  nisem  vedel ,  kam  pridem  iz  njega  ter  kje  lahko  dobim  zopet  stezo ,  si  je  mogoče  predstavljati  negotovost ,  v  katero  me  je  kljub  bolj  in  bolj  oglašajočemu  se  grmenju  gnala  trma .

Kdaj  sem  prišel  iz  žleba ,  sem  razločil  edino  po  tem ,  da  se  je  smer  strmine  obrnila  na  desno  in  je  postala  megla  okoli  mene  svetlejša .  A  kaj  sedaj ?  Bil  sem  v  kaosu  beline .  Edino ,  kar  sem  razločil ,  je  bilo ,  kje  je  zgoraj  in  kje  je  spodaj  ter  kje  se  sneg  dviga  in  v  kateri  smeri  pada .  Prva  smer  mi  ni  nič  koristila .  Zato  sem  se  ravnal  po  drugi ,  v  upanju ,  da  pridem  do  kake  skale ,  kjer  najdem  markacijo  ali  kaj  drugega ,  po  čemer  se  bom  mogel  orientirati .  Prišel  sem  pod  neprestopne  stene ,  a  markacij  nikjer .  Šel  sem  ob  steni  na  levo  in  prišel  na  nekakšno  sedlo .  Kakor  sem  pozneje  ugotovil ,  je  bilo  to  sedlo  med  Jalovcem  in  Ozebnikom ,  kjer  je  križpotje :  ena  pot  vodi  prek  Ozebnika  v  Trento ,  druga  proti  vzhodu  na  Travniško  sedlo  in  Mojstrovko ,  tretja  pa  na  vrh  Jalovca .  Takrat  je  bilo  seveda  vse  pod  snegom  in  vse  iskanje  mi  ni  moglo  dati  smeri .  Zato  sem  se  odločil ,  da  grem  v  smeri  strmine ;  saj  dokler  je  kaj  strmine ,  še  ni  vrha .

Tako  sem  se  pripeljal  po  snegu  do  visoke  navpične  stene ,  ki  mi  je  nenadoma  zaprla  prehod .  Kako  naj  pridem  dol  prek  nje ?  Opazoval  sem  jo ,  kje  bi  jo  mogel  preplezati .  Čeprav  me  je  pri  tem  megla  močno  ovirala ,  sem  vendar  našel  na  desni  strani  nekaj  kaminu  podobnega .  Upal  sem ,  da  pridem  tod  s  pomočjo  vrvi  kljub  mokrim  in  gladkim  stenam  srečno  do  dna ,  kjer  me  je  čakalo  še  eno  snežišče ;  od  tam  bi  mogel  priti  že  do  prvih  rastlin ,  nizkega  ruševja .

Predstavljajte  si  sedaj  moje  veselje ,  ko  sem  zagledal  markacije  na  steni !  Bila  je  to  steza ,  ki  jo  je  DÖAV  ( Deutschösterreichischer  AlpenVerein :  Nemškoavstrijsko  alpsko  društvo )  uredil  z  Jalovca  prek  te  stene  na  Travniško  sedlo ,  čez  gornji  del  Planice  na  Veliki  kot  in  v  Koritnico .  In  moje  veselje  se  je  spremenilo  v  pravo  dobro  razpoloženje ,  ko  je  še  naliv  ponehal  in  je  megla  vsaj  toliko  odstopila ,  da  sem  lahko  pregledal  vso  steno .  Kakor  da  sem  že  na  ljubljanskih  ulicah ,  sem  začel  teči  prek  stene  po  stezi ,  zavarovani  s  klini  in  vrvjo .  Toda  pod  steno  me  je  čakal  največji  davek .

Teden  dni  za  prvo  turo  nas  je  šlo  šest  skalašev :  Rožman ,  Nilka  Potočnik ,  Tominc ,  Kobilica ,  Predalič  in  jaz  na  Kukovo  špico .  Prenočevali  smo  v  pastirski  koči  v  Vratih ,  oddaljeni  kake  četrt  ure  od  Peričnika  proti  Aljaževemu  domu .  Zjutraj  ob  5.  uri  smo  se  vzdignili ,  šli  čez  travnik  v  gozd  in  po  njem  tako  dolgo ,  dokler  se  ni  v  terenu  izobličila  grapa ,  struga  srednje  velikega  hudournika .  Po  tej  strugi  smo  šli  dalje ,  prispeli  do  prvih  snežišč  v  njej ,  zavili  nato  na  levo  po  zelo  strmem  bregu  navzgor  in  se  ob  8.  uri  ustavili  za  prvi  počitek  pod  skalovjem ,  ki  nam  je  nekako  zapiralo  pot .

Nekoliko  pod  grebenom  bi  se  kmalu  pripetila  nezgoda ,  ako  bi  je  tovariš  Rožman  s  svojo  tovariško  zavestjo  in  odločnostjo  ne  bil  preprečil .  Tam  sem  namreč  plezal  jaz  prvi  in  sem  priplezal  pod  veliko  peč .  Tej  peči  se  je  dalo  izogniti  na  levo  in  na  desno .  Plezal  sem  na  desno  navzgor  podnjo ,  a  sem  kmalu  spoznal ,  da  je  leva  stran  neprimerno  lažja .  Podvomil  sem ,  ali  bi  mogli  po  desni  strani  vsi  priplezati  za  menoj .  Zato  sem  jim  svetoval ,  naj  plezajo  na  levo ,  sam  pa  se  iz  kljubovalnosti  nisem  hotel  umakniti ,  dasi  bi  bil  to  še  lahko  storil .  Nalašč  sem  hotel  priti  po  desni  strani  navzgor .  Splezal  sem  še  nekaj  metrov  više ;  toda  prišel  sem  v  skalo ,  ki  je  bila  čisto  rjava  in  do  skrajnosti  krušljiva ,  poleg  tega  čedalje  strmejša ,  dokler  ni  dosegla  popolne  navpičnosti .  Kritično  mesto  je  bilo  le  kake  3  do  4  metre  visoko ,  a  dovolj ,  da  mi  je  zaprlo  prehod .  Sicer  bi  kljub  teži  nahrbtnika ,  ki  me  je  močno  vlekel  vznak ,  preplezal  tudi  to  mesto ,  če  bi  imel  plezalke  na  nogah ,  ne  pa  okovank .  S  plezalkami  obvladam  dokaj  spretno  tudi  še  tako  napokane  stopinje  in  še  tako  krušljiv  oprimek  me  ne  izda  zlepa .  Oprimkov  ni  manjkalo ,  le  zanesti  se  nisem  mogel  na  nobenega ,  ker  sem  vlekel  vsakega  s  preveliko  silo .  Noge  s  čevlji  sem  moral  prepustiti  zraku  in  se  zanesti  le  na  kolena  in  roke .  Zato  sem  imel  premalo  točk ,  na  katere  bi  lahko  razdelil  svojo  težo .  Naprej  pa  sem  hotel  vseeno .  Tvegal  sem ,  a  imel  sem  srečo :  z  lahkim ,  pazljivim  oprijemanjem  sem  prišel  do  navpičnega  mesta ,  ne  da  bi  izdrl  en  sam  oprimek .  Tam  pa  sem  se  ustavil .  Z  desnico  sem  se  držal  za  že  razmajan  oprimek ;  izdrl  se  mi  ni ,  ker  sem  ga  držal  tako  trdo ,  da  mi  ni  bil  oporišče  le  vrh  oprimka ,  kjer  sem  ga  držal ,  temveč  njegov  notranji  del ,  ki  je  bil  zagozden  v  skali ;  z  levico  sem  iskal  novega  oprimka ,  ne  da  bi  ga  mogel  doseči ,  ker  je  bil  ped  previsoko .  Stop ,  na  katerem  sem  stal  z  obema  nogama ,  je  bil  tudi  majav .  Da  bi  dosegel  previsoki  oprimek ,  sem  stopil  z  desno  nogo  na  stop ,  ki  je  bil  v  višini  levega  kolena .  Ker  je  bil  ta  stop  strm ,  bi  sicer  ne  mogel  stati  na  njem ,  vendar  pa  mi  je  pomagal ,  da  sem  se  zagnal  proti  oprimku .  Toda  oprimek  se  mi  je  zaradi  sunka  utrgal ,  desna  noga  mi  je  hkrati  zdrknila  s  stopa ,  pod  levo  nogo  se  mi  je  nato  še  spodnji  stop  zrušil ,  tako  da  sem  hipoma  imel  za  oporišče  le  še  nezanesljivi  oprimek  desne  roke ,  vendar  bi  me  niti  ta  ne  držal ,  če  ne  bi  pravočasno  ulovil  z  desnim  kolenom  onega  strmega  stopa ,  na  katerega  sem  bil  prej  stopil . . .  Klečal  sem  z  enim  kolenom  na  strmem  stopu ,  z  eno  roko  sem  se  držal  za  razmajani  oprimek ,  z  vsem  drugim  pa  sem  visel  v  zraku  in  čutil ,  da  se  niti  zganiti  ne  smem ,  če  nočem ,  da  me  še  ti  dve  oporišči  ne  zapustita  in  da  ne  zletim  čez  skalovje .  Za  levo  roko  in  nogo  ni  bilo  najti  nobenega  oporišča .  Držati  sem  se  moral  skrajno  napeto ,  da  nisem  padel  vznak ,  zaradi  česar  je  bil  položaj  ne  le  nevaren ,  ampak  tudi  mučen .  Nisem  mogel  ne  naprej  ne  nazaj !

Ni  torej  kazalo  drugega ,  kakor  ukloniti  trmo  in  se  umakniti .  Še  enkrat  sem  se  žalostno  ozrl  proti  vrhu ,  nato  pa  se  odločil  za  vrnitev .  Najprej  sva  z  Rožmanom  spustila  Nilko  po  vrvi  spet  dol  na  stezo ,  za  njo  sem  spustil  še  Rožmana .  Potem  sem  si  obul  plezalke ,  Rožman  me  je  spodaj  zavaroval  z  vrvjo  okoli  klinov ,  in  tako  sem  se  mogel  tudi  jaz  brez  nevarnosti  vrniti  na  stezo .  Plezalke  in  zadnja  plat  hlač  so  se  dobro  trle ,  tako  da  oprimkov  sploh  nisem  potreboval .

Pripomnim  naj  še  to ,  da  sem  se  takrat  čudil  pogumu  in  požrtvovalnosti  Nilke .  Ponujala  se  je  namreč ,  da  bi  ona  plezala  zadnja  dol ,  češ  da  je  najlažja .  Kot  prava  alpinistika  je  imela  svoje  tovariše  pač  za  tovariše  in  ne  za  » kavalirje «  v  slabem  pomenu  besede .

Na  neki  točki  pa  le  nisem  mogel  naprej ,  ker  so  bile  stene  pregladke  in  preveč  na  široko  odprte ,  oprimka  pa  tudi  nisem  mogel  doseči  nobenega ,  dasi  sem  se  z  ozke  police ,  na  kateri  smo  vsi  trije  komaj  stali ,  dvakrat  zagnal  navzgor .  Ker  se  meni  ni  posrečilo  doseči  oprimkov ,  je  poskusil  svojo  srečo  Volkar ,  ki  je  precej  daljši  od  mene .  On  je  srečno  splezal  prek  tega  mesta  in  še  kakih  12  metrov  više  do  grebenčka ,  ki  tam  izstopa  iz  stebrove  stene ;  šele  za  tem  grebenčkom  se  je  Volkar  lahko  ustavil  in  nas  primerno  zavaroval .

Ob  tej  priložnosti  sem  zagrešil  hudo  lahkomiselnost .  Do  takrat  sem  plezal  jaz  prvi  in  nisem  nič  opazil ,  ali  sem  od  spodaj  zavarovan  ali  ne .  Gledal  sem  le ,  da  sem  tovariša  zavaroval ,  ko  sta  plezala  za  menoj ,  sam  pa  sem  plezal ,  kakor  da  se  mi  ne  more  nič  zgoditi .  Zato  sem  se  tako  privadil  misli ,  da  se  mora  posrečiti  vse ,  česar  se  pogumno  lotiš ,  da  mi  še  na  misel  ni  prišla  možnost  nesreče .  In  tako  sem  v  neki  slepi  gotovosti  pustil  Volkarja  plezati  naprej ,  ne  da  bi  ga  še  posebej  zavaroval .  Sicer  je  bil  Volkar  navezan  na  en  konec  vrvi  in  jaz  na  drugega  ( Kajzelj  je  stopil  iz  svoje  zanke ,  ko  je  bil  prišel  na  polico ) ,  toda  polica ,  na  kateri  sem  stal ,  je  bila  tako  ozka ,  da  bi  ne  mogel  zdržati  niti  najmanjšega  sunka ,  kaj  šele  sunka  padajočega  človeškega  telesa .  In  pomisliti  je  še  treba ,  da  je  plezal  Volkar  čez  tisto  mesto  z  veliko  težavo ,  deloma  zato ,  ker  je  bilo  mesto  samo  res  težko ,  in  deloma  zato ,  ker  je  bil  on  sam  že  precej  vznemirjen .  Če  bi  Volkar  padel ,  ga  jaz  ne  bi  mogel  obdržati ,  marveč  bi  vrv  potegnila  še  mene  za  njim  v  globočino .  Da  bi  to  možnost  izključil ,  bi  bil  moral  jaz ,  še  preden  je  Volkar  začel  plezati ,  zabiti  železen  kavelj  z  obročkom  ( tri  take  sem  imel  s  seboj )  v  kako  špranjo  in  potegniti  vrv  skozi  obroček .  Toda  na  to  misel  sem  prišel  šele  tedaj ,  ko  sem  ugledal  Volkarja  v  nevarnosti  in  ko  je  bilo  že  prepozno .  Potem  sem  zabil  cepinovo  konico  v  neko  špranjo  in  ovil  vrv  okrog  nje ;  toda  to  najbrž  ne  bi  veliko  pomenilo .  Sam  se  pa  iz  principa  nisem  hotel  razvezati  z  vrvi ,  ker :  ali  oba  ali  nobeden !  To  za  kazen ,  ker  nisem  pravočasno  dovolj  mislil  na  tovariša !

Ko  smo  stopili  na  ledenik ,  se  je  Kajzelj  navdušil ,  da  bi  splezali  še  po  severozahodnem  grebenu  na  vrh  Triglava .  Časa  smo  imeli  še  nekaj  in  oblaki  okrog  Škrlatice  tudi  niso  še  kazali  ofenzivnih  namenov .  Zato  sva  z  Volkarjem  hitro  pritrdila .

Takrat  smo  zleteli  po  stezi  zaporedoma :  najprej  jaz ,  potem  Volkar  in  še  Kajzelj .  Volkar  je  nenadoma ,  čeprav  se  je  med  turo  navadil  večje  pazljivosti ,  sprožil  debel  kamen ,  ki  bi  priletel  meni  naravnost  v  nogo ,  če  se  mu  ne  bi  umaknil ,  odskočivši  s  steze  na  desno  v  grušč .  Pri  tem  pa  sem  jaz  sprožil  cel  plazek  drobnega  proda ,  ki  se  je  » luštno «  in  z  ropotom  potrkljal  levo  od  steze  v  neki  jarek  in  potem  po  skalah  navzdol .  Medtem  smo  brezskrbno  leteli  naprej ;  kar  se  je  zaslišalo  pod  nami  tako  javkanje ,  da  smo  se  prestrašili .  Pohiteli  smo  navzdol  in  zagledali  precej  proč  mesta ,  kamor  je  letelo  kamenje  dva  pod  skalami  čepeča ,  zdrava ,  toda  na  smrt  preplašena  planinca .  Moral  bi  biti  pesnik ,  da  bi  dostojno  orisal  tiste  tresoče  brke ,  tisti  obupni  pogled  in  ves  od  groze  spačeni  pogled  onega  od  njiju ,  ki  se  je  prvi  opogumil  in  previdno  pokukal  čez  skalo ,  da  bi  videl ,  ali  je  nevarnost  že  minila .

Nazaj  s  Široke  peči  do  škrbine  nad  žlebom  smo  šli  še  skupaj ,  potem  sva  jo  udarila  s  Kajzljem  na  levo  navzdol ,  Volkar  pa  je  izginil  na  drugi  strani  pod  greben .  Prišel  je  srečno  domov ,  čeprav  je  bil  zelo  nepreviden ,  tako  že  pri  omenjeni  skali  kakor  tudi  niže  v  samem  žlebu ,  po  katerem  se  je  s  slabo  podkovanimi  čevlji  kar  na  cepin  nazaj  naslonjen  podrsal ,  namesto  da  bi  hodil  po  stopinjah .  Imel  je  srečo ,  da  je  kljub  strmini  mogel  obvladati  svoj  položaj  in  ga  ni  niti  zaneslo  v  skale  niti  prevrnilo .

Edino ,  kar  je  motilo  moje  dobro  razpoloženje ,  so  bili  moji  nesrečni  prsti .  Pri  plezanju  na  Dovški  križ  sem  si  jih  bil  namreč  na  ostrih  oprimkih  in  skalah  sploh  ( v  teh  grebenih  so  skale  silno  ostre  in  se  človek  na  njih  bolj  rani  in  potrga  kot  v  Triglavski  steni )  preribal  do  krvi ,  zaradi  česar  so  me  sedaj  in  še  pozneje  na  vsej  turi ,  med  katero  se  mi  zaradi  stalnega  plezanja  niso  mogli  zaceliti ,  močno  srbeli .  Kjerkoli  sem  se  oprijel ,  sem  pustil  rdeča  znamenja .  Skušal  sem  se  oprijemati  z  laktmi  in  dlanmi  namesto  s  prsti ,  pa  ni  veliko  pomagalo .

Ko  sva  prišla  prek  ledu ,  sva  se  podrsala  po  snegu  navzdol .  Nekajkrat  sem  izgubil  ravnotežje ,  ker  so  mi  med  turo  izpadli  mnogi  žeblji  s  čevljev ,  pa  sem  se  ujel  s  cepinom .  Sicer  pa  je  šlo  gladko  po  snegu ,  po  prodasti  sipini  in  žlebovih  navzdol  do  visokega  pragu ,  ki  nama  je  nenadoma  zaprl  prehod .  Iskala  sva  sem  in  tja ,  kje  bi  se  dalo  splezati  navzdol ,  pa  nič .  Same  gladke  in  kakor  odsekane  stene .  Sonce  je  pa  zahajalo .  Slednjič  sva  med  ruševjem  našla  sledove  kozje  stezice .  To  naju  je  pomirilo .  Če  pridejo  koze  sem  gor ,  prideva  tudi  midva  dol .  Zasledovala  sva  to  kozjo  stezico  proti  levi  do  konca  pragu  ob  ( vzhodni )  steni ,  Peči  na  Krnici  ( 2044  metrov ) ,  dalje  prek  te  stene  gor  in  dol  po  policah ,  obraslih  z  borovjem  in  prekrižanih  z  jarki  ter  žlebovi ,  jo  večkrat  izgubila  pa  zopet  našla ,  dokler  nisva  prišla  slednjič  do  nekega  jarka ,  po  katerem  sva  prišla  dol  in  kmalu  nato  tudi  že  na  dolgo  snežišče  za  Akom .  Spotoma  sva  videla  skelet  ponesrečene  ovce .  Ob  21.  uri  zvečer  sva  bila  spet  v  najinem  seniku  na  Martuljku .  Okopal  sem  se  v  potoku ,  potem  sva  povečerjala .

Šla  sva  s  škrbine  najprej  na  desno  ( proti  severu )  navzgor  v  steno  po  ozki  in  viseči  polici .  Ker  so  posuti  stopi  za  plezalke  nezanesljivi ,  sva  morala  bodisi  iskati  čiste  stope  bodisi  si  jih  pripraviti .  Za  prvo  polico  sva  šla  na  levo  okoli  navzgor ,  potem  zavila  spet  nekoliko  na  desno  v  smeri  grebena ,  prestopila  navzgor  na  drnasto  polico  in  potem  šla  po  tej  na  levo  navzgor  do  škrbinice  v  grebenu .  S  temi  ovinki ,  ki  sva  jih  delala  po  severni  strani  grebena ,  sva  se  torej  izognila  neprestopnemu  grebenu  samemu .  S  te  škrbinice  sva  šla  na  južno  stran  grebena ,  najprej  kakih  5  metrov  navzdol  in  potem  na  desno  v  steno ,  ki  je  močno  razčlenjena ;  ne  manjka  ji  poči ,  žlebičev  in  večjih  žlebov .  Plezanje  je  tu  lahko .  Po  tej  steni  sva  prišla  spet  na  greben ,  po  katerem  sva  potem  šla  do  sedla  v  grebenu  med  Lipnico  in  Špikom .  Tam  sva  pa  že  našla  markacije  slabo  nadelane  steze  iz  Velike  Pišnice  na  Špik  in  Lipnico .  Ob  15.  uri  popoldne  sva  privlekla  svojo  kramo  na  vrh  Špika .

Kajzelj  je  na  sploh  postajal  že  živčen .  Začel  se  je  hudovati  nad  meglo ,  nad  Razorjem ,  nad  menoj  in  nad  vsem .  Nestrpno  se  je  zaganjal  vame  z  zmedenimi  vprašanji :  » No ?  Greva  naprej ?  Greva  okoli ?  Kam  greva ?  Povej !  Ali  si  obujeva  plezalke ?  Kaj  naj  narediva ? «  V  odgovor  sem  mirno  odložil  nahrbtnik ,  začel  hvaliti  meglo ,  ki  je  tako  lepo  mehka ,  da  se  nič  ne  udariš  ob  njej ,  vzel  karto  v  roke  ter  se  z  njo  in  s  kompasom  orientiral .  Potem  sem  Kajzlju  pokazal ,  da  je  Razorjev  vrh  še  precej  proti  jugu  v  grebenu ,  torej  je  bolje ,  če  greva  pod  stenami  še  na  levo  ( proti  jugu )  do  boljšega  prehoda .  Moja  mirna  razlaga  je  tudi  njega  pomirila .

Na  tej  terasi  sva  si  zaradi  proda  in  snega  obula  spet  čevlje  in  šla  pod  čudovitimi  previsnimi  stenami  po  snegu  navzgor  pod  zadnjo  steno ,  ki  sega  nepretrgano  do  vrha  Prisojnika .  V  kotu  pod  vrhom ,  kjer  je  terasa  za  stolpom  najvišja ,  sva  si  obula  plezalke  in  sva  splezala  po  gladkih  ploščatih  skalah  gor  do  manjšega  in  višjega  snežišča ,  ki  je  tudi  zadnje  na  tej  turi .  Levo  nad  tem  snežiščem  se  v  steni  začenja  dolg  in  gladek  kamin .  Ker  je  ta  preplitek  in  preširok ,  da  bi  se  dalo  v  njem  gozditi ,  hkrati  pa  tudi  pregladek ,  da  bi  se  moglo  v  njem  plezati  kakor  v  prosti  steni ,  sva  stopila  s  Kajzljem  s  snežišča  raje  v  steno  levo  od  kamina .  Tu  je  skala  trdna  in  oprimki  dobri ,  čeprav  redki .

Naslednji  dan  sem  šel  od  Povšnarja  s  težkim  nahrbtnikom  čez  Staro  Povšno  po  poti  do  planine  pod  zadnjimi  zahodnimi  izrastki  grebena  Kočne ;  po  njem  sem  hotel  splezati  na  vrh .  Na  planini ,  ki  je  bila  zapuščena ,  sem  se  ločil  od  steze  in  jo  mahnil  naravnost  prek  pašnikov  proti  grebenu .  Pod  njim  je  pokrajina  gosto  zarasla  z  borovjem ,  ki  bi  me  bilo  precej  oviralo ,  da  nisem  našel  neke  pastirske  steze ,  ki  je  vodila  skozi  to  borovje  do  zadnjih  koncev  zahodnega  grebena  Kočne .  Tu  sem  stopil  na  skalnata  tla  in  začel  plezati ,  držeč  se  grebena  proti  vzhodu .

Zjutraj  sem  imel  spet  polne  roke  dela  s  šivanjem  in  podobnimi  stvarmi ;  zato  sem  odšel  iz  Cojzove  koče  šele  ob  9.15 .  Šel  sem  na  Velike  Pode ,  od  tam  čez  Sleme  na  Male  Pode  in  potem  na  Rinko ,  kamor  sem  prišel  ob  12.30 .  Na  Rinki  sem  pokosil  in  se  pričel  nato  kljub  megli  in  mrazu ,  ki  sta  me  spravila  v  slabo  razpoloženje ,  pripravljati  za  plezanje  po  grebenu  z  Rinke  na  Skuto .

Do  tja ,  kamor  sem  prišel  jaz  pred  dvema  dnevoma ,  je  plezal  Volkar  enako  kot  takrat  jaz :  z  gozdenjem  leve  noge  v  žlebič  in  s  cepinom  do  prve  stopinje ,  ki  je  vdolbena  v  žlebovo  dno ,  potem  s  pomočjo  v  žlebiču  zabitega  kamna  tako  visoko ,  da  je  dosegel  s  cepinom  špranjo  v  dnu  žleba ,  in  potem  po  cepinu  in  žlebiču  gor  do  tja ,  kjer  sem  se  bil  jaz  ustavil .  Sledil  sem  mu .  Potem  se  je  Volkarju  z  daljšim  cepinom  in  tudi  zato ,  ker  je  sam  daljši  od  mene  posrečilo  doseči  tisti  v  žlebiču  zagozdeni  kamen ,  ki  ga  jaz  zadnjič  nisem  bil  mogel .

Od  Ledevnice  sva  šla  spet  v  dolino ,  a  po  drugi  poti .  Šla  sva  pod  steno  v  smeri  proti  Vevnici  ( vzhodu )  do  Gamsovega  roba ,  kakor  se  imenuje  zeleničast  strm  greben  v  steni .  Potem  sva  zavila  navzdol  v  dolino  po  neki  poti ,  ki  sva  jo  našla .  Za  vstop  v  steno  je  ta  pot  še  bolj  pripravna  kot  tista  proti  Travniku ,  ker  na  prvi  ni  treba  delati  nepotrebne  višine ,  ki  bi  jo  moral  potem  s  hojo  navzdol  spet  izgubiti ,  kar  je  potrebno  pri  drugi ,  ki  privede  do  stene ;  od  tod  se  mora  iti  pod  steno  na  levo  navzdol .

Vrnil  sem  se  nezadovoljen  sam  s  seboj ,  ker  sem  bil  videl  nove  stene ,  ki  čakajo ,  da  jih  preplezam ,  a  jih  nisem .  In  če  jih  pozneje  kdaj  preplezam ,  ali  bom  potem  miren ?  Ali  bom  mogoče  uzrl  spet  nove  probleme ,  nove  naloge ,  nove  trmo  izzivajoče  ovire ?  Ali  bom  ostal  vedno  tako  nemiren  in  bom  hrepenel  vedno  le  dalje  in  dalje ? . . .

Potem  sva  levo  od  žleba  ( dobro  razčlenjena  ter  ne  strma ,  a  mokra  pot )  zašla  v  težko  skalo ;  Zorko  je  splezal  na  neko  polico ,  od  koder  ni  več  mogel  ne  gor  ne  dol .  Jaz  sem  zato  šel  na  desno  ter  splezal  po  skrajno  strmi ,  nerazčlenjeni  in  mokri  skali  brez  oprimkov ;  viseč  na  majhnih  robovih  sem  splezal  navzgor  do  poličice ,  potem  do  nekega  previsa  z  dvema  oprimkoma ,  ki  sta  mi  pomagala  ( dasi  s  skrajnim  naporom )  prek  nje  na  visečo  teraso  nad  steno .  Potem  sem  vrgel  vrv  Zorku ,  ga  zavaroval  s  klinom  ( navezal  samega  sebe )  ter  ga  potegnil  prek  dvojnega  previsa .  Prišel  je  ves  popraskan  čez .  Nato  sva  na  levo  ob  snežišču  izstopila  ( lahko ! )  ravno  pri  izstopu  Tumove ,  le  da  od  druge  ( desne )  strani  grebena .  Od  terase  do  glavnega  stebra  na  desno  široka  a  vegasta  terasa .

21.  julija .  Šivanje ,  pranje .  V  Mojstrano  sem  šel  na  pošto ,  po  kruh .  Zvečer  je  prišel  Volkar ,  pa  ne  zaradi  discipline ,  temveč  da  bi  bil  z  menoj  pri  prvenstvu  nove  smeri  čez  Triglavsko  steno  in  zaradi  Škrlatice  na  Dovški  križ .

V  Malem  dolku  sem  dobil  spet  snega ,  se  okrepčal  in  šel  plezat  po  steni  ( spet  na  desno )  na  Dovški  križ .  Bil  sem  že  kakih  sto  metrov  pod  vrhom ,  pa  sem  se  vrnil  na  Mali  dolek ,  ker  se  je  že  nočilo  in  bi  na  Križu  ne  imel  prilike  za  bivak ,  pa  tudi  ne  vode .  Ugotovil  sem  le  prehodnost  te  stene .  V  Malem  dolku  pod  steno  Križa  sem  si  v  sipini  pod  skalo  ( da  bi  bil  varen  pred  padajočim  kamenjem ,  ne  pa  pred  dežjem ,  ki  ga  ni  bilo ;  zato  pa  je  iz  stene  kapljalo )  izkopal  ležišče  v  kamenju .  Ilovnato ,  umazano  kamenje  sem  pokril  s  čistim  prodom ,  nato  povečerjal ,  oblekel  vse ,  kar  sem  imel  ( pelerino ,  plezalke ,  tri  nogavice  itd. )  ter  sploh  vse  uporabil  za  varstvo  proti  mrazu :  čevlje  sem  položil  za  vzglavje ,  vrv  in  nahrbtnik  pa  dal  pod  hrbet ,  da  bi  me  ne  hladilo  mokro  kamenje .  Zeblo  me  je  pa  kljub  temu  na  višini  2400  metrov  brez  strehe  tako ,  da  nisem  skoraj  nič  spal .  Zjutraj  sem  se  z  gibanjem  komaj  ogrel .  Od  mraza  nisem  bil  zbran  in  zato  slabe  volje .  Tako  sem  teže  plezal  na  Dovški  križ ,  dasi  sem  plezal  že  včeraj  in  je  bil  teren  lažji  kot  po  grebenu .  Šele  na  Križu  sem  se  ogrel  in  postal  dobre  volje .

7.  avgusta .  Sam .  Namen :  preplezati  greben  obeh  Ponc  od  škrbine  pod  Lipnico  do  škrbine  pod  Malim  Dovškim  križem  ter  dol  v  Dnino .  Šel  sem  po  stezi  iz  Krnice  v  Veliko  dnino ,  in  sicer  tako  dolgo ,  da  pride  ta  steza ,  potem  ko  se  od  nje  odcepi  steza  na  Špik  in  Lipnico ,  v  snežen  žleb .  Ta  žleb  zavije  na  levo ,  je  silno  dolg  in  vodi  gor  do  škrbine  med  Lipnico  in  Malo  Ponco .  Steza  vodi  po  tem  žlebu  le  spodaj  do  manjšega  žleba ,  ki  gre  od  njega  na  desno  kmalu  potem ,  ko  zavije  žleb  na  levo ,  ter  po  tem  manjšem  žlebu  na  desno  ven .  Jaz  sem  tu  zapustil  stezo  in  šel  naprej  po  žlebu  gor ;  hodil  sem  po  snegu ,  dokler  je  ta  segal ;  nato  sem  plezal  po  desni  steni  žleba ,  vzporedno  s  tem ,  pa  po  žlebu  gor  do  drče  pod  škrbino  in  nad  njo .  Od  Krnice  do  škrbine  sem  potreboval  štiri  ure .

Priplezal  sem  na  škrbino  za  dva  stolpiča  levo  od  najnižje  točke  v  grebenu ,  kjer  je  mejnik ,  a  desno  od  velikega  grebenskega  stolpa .  S  škrbine  sem  šel  dol ,  po  kratkem  žlebu  na  prod  in  pašnik .  Plezal  sem  skozi  steno  dve  uri  in  četrt  ( po  levi  smeri  bi  bilo  mogoče  v  uri  in  pol ) ,  dasi  sem  plezal  razmeroma  naglo  in  brez  odmora ,  razen  oddihov  in  opazovanj  v  poči  in  steni  sploh .

vedno  je  prinesla  leka

Klement  Jug ,  18.  septembra  1920

Aleš  Učakar
