 
Andrej  Gogala

Ljubljana  1999

Pljučka  si  je  obrisala  nos .  Na  rdeči  konici  se  ji  je  sušil  svetlo  zelen  smrkelj .  Ampak  koga  pa  moti  takšna  malenkost !  Dekleta  so  bila  nared  za  novo  hajko . 

» Zakaj  pa  ne  kar  do  Maribora ? «  je  zajedljivo  vprašala  Knedla ,  ki  je  svojega  fanta  nosila  na  sebi  in  nikakor  ni  mogla  razumeti  neuslišane  ljubezni .

» Uuuuu  . . . «  je  završalo  med  mularijo .

» Tako  mu  bom  obdelala  tiste  nagravžne  mozolje , «  je  besnela  Knedla ,  » da  ga  še  lastna  kozmetičarka  ne  bo  prepoznala ! «

» Si ,  soseda  te  je  videla .  In  pivo  žlampaš  kot  kakšna  baba ! «

» Zgini  ven ! «  je  komaj  slišno  zagodrnjal  Mič  in  pod  rjuho  brskal  za  čikom . 

» Drugič  si  ta  tvoja  pisma  hodi  sam  iskat  . . . «  je  revsknil  oče  in  brcnil  v  kup  zgoščenk .

Da  je  lahko  presodil ,  kolikšna  je  nevarnost ,  je  najprej  pogledal  podpis .  Petra ? ? ?  Hudiča ,  saj  kraca  kot  kakšna  prvošolka !  Petra ? ! 

Knedla  ji  je  naklonila  enega  svojih  prezirljivih  pogledov :  » Preveč  bereš  . . . «

» Novo  pismo  mu  moramo  napisati  . . . «

Pred  preplašeno  dvojico ,  trepetajočo  od  strahu ,  in  tisto  smrkljico ,  ki  je  trepetala  od  ljubezni ,  je  izpeljal  oster  ovinek  in  kečnil  trik .  Desko  je  ujel  v  zraku .  Zdaj  jim  bo  pokazal ,  da  ni  od  muh !  Ne ,  da  sploh  ne  potrebuje  pipsa !

Zvenelo  je  zelo  odraslo .

» Saj  ima  v  ustih  tudi  jezik , «  Knedla  ni  odnehala ,  » prepričaj  se ,  če  mu  iz  ust  res  smrdi ,  hočem  reči ,  diši  po  rumovih  kroglicah ,  da  bo  mir ,  drugače  grem  jaz  na  randi  z  njim ! «

» Zakaj ,  zakaj !  Zato ,  ker  je  ladijski  prevoz  najcenejši ,  draga  moja , «  se  je  odrezala  babica  in  ji  požugala :  » Kar  piši  jima ! «

» In  kaj  potem ? «  se  je  razburila  babica ,  ki  je  medtem  že  pozabila  na  prejšnji  sklep .  » Piši  jima !  Od  vsakega  hočem  tisoč  mark ! «

P. S. :  Prooosim ,  umij  si  zobe !

» Si  kje  videla  mojo  protezo ? «  je  hotela  vedeti  babica  in  ji  brskala  med  zvezki .

» Ko  bi  vedela ,  kje  sem  pustila  očala  . . . «  je  tarnala  babica  in  jezno  uprla  roke  v  bok .  » Prisežem ,  da  sem  imela  pletenje  še  pred  dvema  urama  v  rokah  . . . «

Pridno  je  pomila  posodo  in  obrisala  prah ,  babici  zmasirala  boleče  gležnje ,  potem  pa  s  pismom  v  žepu  in  s  pričakovanjem  v  srcu  drvela  na  dogovorjeno  mesto . 

Pljučka  se  je  živčno  prestopala  pod  gosto ,  dolgolaso  vrbo ,  ki  je  imela  pričesko  bujnejšo  od  marsikatere  mladenke .  Prsi  so  se  ji  sunkovito  dvigale .  Če  pride ,  jo  bo  kap .  Če  ga  ne  bo ,  jo  bo  kap . 

Ko  sta  se  Mič  in  njegova  mama  dovolj  oddaljila ,  je  iz  svojega  skrivališča  prisopihala  Knedla .  Pljuvala  je  pesek  in  prisegala ,  da  ga  ima  še  cel  kup  za  spodnjicami .  Kot  dve  kokoški  sta  čepeli  sredi  jase ,  za  katero  se  je  razprostiral  črn  gozd .  Veter  je  zlovešče  zavijal  med  krošnjami .  Listje  je  šuštelo ,  kot  bi  izgubljene  duše  klicale  na  pomoč .  Ampak  Knedla  in  Pljučka  sta  bili  preveč  iz  sebe ,  da  bi  opazili  srhljivko ,  ki  se  je  odvijala  okrog  njiju . 

» Nočem  Leonarda , «  je  zahlipala  in  počepnila .  Zdaj  se  bo  pa  čisto  zares  polulala .  Kakšna  sramota !  To  bo  od  silne  ljubezni ,  ki  jo  pretresa ,  kot  se  je  včeraj  izrazila  Knedla .  » Hočem  Miča !  Hočem ,  hočem ! « 

» In ? «  je  pričakujoče  vprašala  Knedla .

Sanje  so  namig ,  je  premišljevala  in  grizla  tisto ,  kar  ji  je  ostalo  od  nohtov .  Ugrabiti  ga  je  treba  in  zapreti  v  cerkveni  zvonik .  Toda  kako  ga  ugrabiti  in  v  katero  cerkev  zapreti ?  Ko  pa  po  vseh  zvonikih  lazijo  župniki .  Ne !  Misli ,  Klara ,  misli !  Toda  kaj  naj  misli ,  ko  pa  je  njeno  podstrešje  skoraj  prazno ? 

» Res  ga  bomo  ugrabile ! «  je  priplavalo  iz  Knedline  postelje .

ŠTIRI

Sova  je  spustila  krik .  Potem  je  sledil  njen  ' huhuhu ' .  Štirje  dnevi  so  pretekli  od  Knedline  nove  zamisli  in  vsak  dan  je  potekal  približno  po  enakem  vrstnem  redu :  Sova  spusti  krik .  Potem  sledi  njen  ' huhuhu ' .  Nato  vstane  in  z  otropedskimi  čevlji  obkroži  klop ,  kjer  so  kovale  peklenski  načrt .  Da  bi  deklice  ugrabile  odraslega  fanta ?  Tega  svet  še  ni  videl !

» Nobenih  hu  tablet  in  alko  . . .  hu  . . .  hola ! «  se  je  upirala  Sova  z  rokami  v  boku .  Nove  prijateljice  si  bo  morala  poiskati !  Ali  pa  bo  šla  na  trajekt  in  v  München .  Pa  kaj ,  če  ni  direktne  zveze ,  je  pozabila  na  zemljepisna  dejstva .  Bo  pa  večkrat  prestopila .

Mirica  je  ubogljivo  odskakljala .  Čeprav  je  bila  zelo  radovedna  in  bi  jih  najraje  pošteno  izprašala .  Vendar  se  to  ne  spodobi .  Ampak ,  mar  slavljenka  ne  dobi  tudi  darila ?

Knedla  je  zaskrbljeno  zrla  za  okroglo  postavico .

Sova  je  počasi  prikimala .  Tisti  Angelo  je  videti  sramežljiv .

» Drl  se  bo ,  hu ! «  je  pristavila  Sova .

Pljučka  je  zajela  sapo .  In  jo  kmalu  tudi  izpustila ,  kajti  Mič  Leskovšek  je  mimo  nje  odvršal  s  tako  hitrostjo ,  da  je  imela  na  glavi  v  trenutku  novo  pričesko . 

» Ne  peče  peciva , «  je  odkimala  Sova ,  » ampak  kuha  marelične  cmoke  . . . «

Mič  sanjari  o  novi  deski .  Tekma  z  Novogoričani .  Nikoli  sam  s  punco .  V  Italiji  zlahka  priigraš  denar .  Golobi  poslušajo  radijska  poročila .  Oče  se  zaleti  v  vrata .  Mama  prevzame  nadzor .  Vabilo  na  rojstni  dan .  Mič  nasede .

Mič  Leskovšek ,  imenovan  Lassie ,  je  bil  preveč  zaposlen  sam  s  sabo ,  da  bi  zaslutil ,  kakšna  nesreča  mu  grozi .  Vsak  dan  je  dodobra  čutil  težo  svojih  šestnajstih  let .  Vzemimo  na  primer  starega .  Kar  naprej  mu  je  visel  za  vratom .  Petra  se  mu  je  izmikala .  Enkrat  bo  čez  tistega  njenega  Džanija  zapeljal  s  kosilnico ,  bo  že  še  videl  hudiča ! 

Oglasil  se  je  zvonec .  Kmalu  je  zaslišal  mamine  korake .  Zraven  pa  očetove  žalostinke .  Stari  se  je  pritoževal  čezenj ,  kot  bi  bila  mama  ustavno  sodišče  ali  kaj  podobnega .

» Daj  no ,  pa  ne  nalašč ! «  se  je  uprla  mama .  » Toliko  pa  že  poznam  svojega  sina .  Vem ,  da  je  zmene ,  ampak  zloben  pa  ni ,  da  boš  vedel  . . .  Ti  pa  si  najdi  službo ,  da  se  ne  boš  več  po  dilah  vozil ! «

< % - 2 > Zavrtel  se  je  na  stolu  in  se  zazrl  skozi  okno .  Le  kaj  vidi  Petra  na  tisti  zverini ?  So  puncam  res  všeč  nasilneži ,  brutalneži ,  manijaki ?  Saj  se  trudi ,  da  bi  jim  bil  podoben .  Pravzaprav  jim  je  zmeraj  bolj  podoben  tudi  brez  truda .  Vsem  tistim  norcem ,  ki  ob  večerih  posedajo  na  vrtu  pri  Jumbotu ,  razbijajo  kozarce  in  razgrajajo ,  dokler  jih  ne  pobaše  policijska  patrulja .  Toda  globoko  v  sebi  je  čutil ,  da  je  drugačen .  No ,  mogoče  ne  ravno  drugačen ,  ampak  tak  kot  tisti  iz  filma < % 0 >  Kaj  žre  Gilberta  Grapa .  Bolj  premaknjen .  Rad  je  imel  svoj  skejt .  Dobre  filme .  Naravo .  Jezus ,  naravo ? !  Saj  se  mu  rola .  Če  bi  komu  iz  klape  potegnilo ,  kakšen  je  v  resnici  . . . 

Hitro  se  je  preoblekel  v  stare  vojaške  hlače  in  iz  pločevinaste  škatlice  za  bonbone  izvlekel  verižico .  Obesil  si  jo  je  okrog  vratu .  Vojaški  ploščici  sta  votlo  zazveneli .  Na  njih  so  bili  odtisnjeni  njegovi  osnovni  podatki .  Ime ,  priimek ,  krvna  skupina  in  podobno .  In  to  je  vse  o  njem .  Teh  nekaj  golih  podatkov .  Če  bi  v  Grajsko  naselje  treščila  atomska  bomba ,  bi  za  njim  ostali  vsaj  ploščici .  Sanjaril  je  o  dnevu ,  ko  se  bo  pridružil  ameriškim  marincem .  Ko  bo  izpeljal  akcijo ,  ki  bo  osupila  vesolje .  Tako  rad  bi  rešil  preživele  iz  gorečega  letala  ali  potnike ,  ukleščene  v  zveriženi  pločevini .  Nekaj ,  karkoli .  Da  bi  bila  starša  ponosna  nanj .  Da  bi  bil  sam  ponosen  nase .  Da  bi  klapa  debelo  zazijala .  Kraja  koles  in  nočno  vlamljanje  v  kleti  ga  je  v  resnici  odbijalo .  To  je  počel  le  zaradi  prijateljev .  Nekaj  velikega  bi  rad .  Nekaj ,  zaradi  česar  bi  se  predsedniku  zataknil  grižljaj  v  grlu .  Dejanje ,  veliko  dejanje ,  o  bog ,  naj  se  zgodi  nekaj ,  kar  bo  spremenilo  njegovo  dolgočasno  življenje !  Da  mu  ne  bo  treba  nikoli  več  na  tisti  butasti  popravni  izpit  iz  matematike !

» Kakšno  punco  neki ! «  se  je  hitro  popravil .  » Sošolčeva  sestrica  mi  je  prinesla  naloge  za  matematiko  . . .  Jih  grem  iskat ! «

Potem  jo  je  hitro  ubral  po  stopnicah .  Očetovo  godrnjanje  ga  je  spremljalo  do  pritličja .

Hvala  bogu ,  umaknili  so  se  radovednim  očem . 

» Čakaj ,  kakšno  zvezo  ima  tvoj  rojstni  dan  s  Petro ? «

O ,  ne ,  to  pa  že  ne  bo  držalo .  Pred  nekaj  dnevi  je  na  lastni  koži  občutil  » resničnost «  Lučkinih  trditev .

» Ojoj , «  je  zajavkala  Lučka ,  » Klara ,  zapomnil  si  je  . . . «

Mič  Leskovšek  je  nasedel . 

-  z  rumom  si  bodo  same  dajale  pogum ;

Sova  se  je  odkrhala :  » Mislim ,  da  bi  mu  hu  morale  postreči  kako  hu  hrano .  Jaz  lahko  hu  naredim  hu  sendviče  z  jajci  . . . «

» Saj  ni  treba ,  da  je  tako  velika  zabava  . . . «  je  začela ,  ko  se  je  Knedla  nenadoma  prestrašeno  lopnila  po  čelu :  » Joj ,  pozabile  smo !  Nekdo  mora  vendar  napisati  vabila  za  povabljence !  . . .  Imaš  kaj  časa ,  Mirica ? «

» Bom  jaz ! «  je  zaklicala  naglušni  babici  in  na  vratih  pričakala  rdečo  in  potno  Pljučko ,  ki  je  takoj  potarnala ,  da  ji  je  zmanjkalo  za  krekerje  in  pivo . 

» Na ,  pospravi  špecerijo ,  bom  jaz  zamotila  babico , «  se  je  ponudila  Pljučka ,  ki  je  bila  preveč  iz  sebe ,  da  bi  ji  posvetila  eno  svojih  pridig .

» Si ? «  je  zabevskala .

Čez  dve  minuti  je  bila  nared .  Dogovorile  so  se ,  da  se  ob  devetih  in  trideset  minut  zberejo  pod  vsem  znano  vrbo .  S  polno  torbo  se  je  odkotalila  k  vratom  in  zaklicala  proti  kuhinji ,  da  bo  takoj  nazaj .  Samo  sestro  poišče .  Ta  zgaga  se  zmeraj  nekje  izgubi .  Mama  se  je  strinjala ,  oče  pa  je  zmedeno  pritaval  iz  kopalnice :

» Klara ,  si  mogoče  kje  videla  moj  pas  za  hlače ?  Edini  je ,  ki  ga  spravim  okrog  trebuha  . . . «

Zrak  je  bil  nekako  gost ,  kot  olje .  Morda  celo  preveč .  Pljučka  je  prečkala  zadnjo  zelenico .  Z  vrečko  je  zadevala  prav  ob  vsako  oviro  na  poti .  Od  klopi  do  košev .  Knedla  je  vzdihnila .  Iz  vseh  tistih  dobrot  bo  v  vreči  nastala  neprepoznavna  tlačenka ,  Pljučkina  kulinarična  skrivnost .

» To  drugo ! «  je  zagodrnjala  Pljučka .  » Pred  vhodom  sem  jo  čakala  petnajst  minut ,  tako  kot  sva  bili  dogovorjeni ,  saj  veš ,  da  mi  prinese  še  rum .  Ni  je  bilo ,  zato  sem  pozvonila .  Oglasila  se  je  babica  in  nekaj  momljala ,  da  se  slabo  počuti ,  pa  nisem  vedela ,  koga  misli ,  sebe  ali  Sando .  Saj  veš ,  kakšni  so  ti  domofoni .  Pa  sem  šla  gor .  Sanda  leži  na  kavču .  Slabo  ji  je .  Babici  je  pobruhala  neko  ročno  tkano  preprogo .  Cel  cirkus  je ,  ti  rečem  . . . «

Pljučka  je  žalostno  obsedela  v  peskovniku .  Njeno  srce  je  bilo  zvrhano  polno  Miča  Leskovška .  Četudi  bi  do  nje  priplaval  ducat  peklenščkov  in  jo  z  repki  žgečkal  pod  nosom ,  bi  njen  nos  zaznaval  samo  Mičev  vonj  po  mozoljih .  Nikomur  drugemu  ne  brstijo  tako  prikupno  za  ušesi . 

» Meni  pa  se  zdi ,  da  to  ni  prizidek , «  se  je  zamislila  Knedla ,  » po  mojem  je  ta  soba  še  v  graščini .  Prehitro  sva  prišli  do  nje .  Prizidek  je  bolj  zadaj ,  na  vzhodu ,  skoraj  zraščen  je  z  gozdom .  Midve  pa  sva  nekje  v  južnem  delu  zgradbe ,  se  mi  zdi .  Še  sreča ,  da  je  soba  brez  oken .  Drugače  bi  se  vse  preveč  slišalo .  Bogve ,  zakaj  so  jo  uporabljali .  Gotovo  za  mučenje .  Poglej ,  kakšna  svinjarija  je  po  tleh  . . . «

» Dobro ,  potem  ga  bomo  pač  pripeljale  sem . «

» Nihče ! «  sta  se  družno  oglasili  Knedla  in  Sova .

Zadnje  je  veljalo  Sovi ,  vnučki  stare  Marije ,  ki  se  je  pred  pronicljivimi  očmi  gospe  Leskovšek  vidno  pomanjšala .

Razgrnile  so  prtičke ,  pripravile  pijačo  in  kozarce ,  Pljučka  je  narezala  kruh ,  Knedla  pa  je  svetlobna  stožca  iz  obeh  baterij  usmerila  proti  graščini ,  tako  da  ne  bi  njihova  mala  zabava  privabila  še  kakšnega  vsiljivca .

Preden  so  se  trikrat  obrnile  okrog  svoje  osi ,  jo  je  proti  njim  z  odločnimi  koraki  mahal  Mič  Leskovšek .  Mesečina  ga  je  obsula  s  srebrnim  prahom .  Pljučka  se  je  spet  zaljubila .  Knedla  pa  je  s  tresočimi  rokami  poiskala  kladivo . 

» In  našla  hu  mrliča  . . . «  je  dodala  Sova  in  pojedla  linški  piškot .  Bil  je  izvrsten .  Krhek  in  slasten .  Marmelada  se  je  kar  topila  v  ustih . 

Knedla  in  Sova  sta  ubogljivo  izvršili  ukaz  in  mrliča  so  kot  bikca  na  ražnju  odvlekle  v  graščino .

Knedli  so  oči  zrasle  do  resic  na  čelu :  » Iz  pekla  . . . «

Toda  Sova  je  imela  polno  kapo  Miča  in  Pljučke .  Vedno  in  povsod  samo  Pljučka ,  Pljučka ,  Pljučka .  Sama  se  je  čutila  odrinjeno  in  zapuščeno .  Nihče  je  ni  razumel .  Pljučka  in  Knedla  sta  bili  tako  zaverovani  vase .  Nikomur  ni  mogla  potožiti ,  da  si  želi  malce  več  pozornosti .  Razen  duhovom .  Ampak  ti  sploh  ne  štejejo .

» Res  je , «  je  zadovoljno  prikimala  Sova ,  » moj  novi  prijatelj  . . . «

Vprašanje  je  veljalo  Sovi ,  ki  je  požirala  solze .

Pljučki  se  je  pomračilo  čelo :  » Aja ,  Lassie  . . .  Joj ,  zdaj  nimam  časa  misliti  nanj  . . . «

Pljučki  in  Knedli  se  ni  godilo  veliko  bolje . 

» Hvala  bogu , «  je  zazehala  Pljučka  in  si  popravila  blazino .  Potrebovala  je  velik  odmerek  lepotilnega  spanca ,  njena  sestra  pa  je  bila  budna ,  kot  bi  jo  pravkar  pozdravljale  topovske  salve .

» To  je  še  premila  kazen  za  njegovo  vedenje ! «  je  prevzetno  odgovorila  Pljučka  in  si  rjuho  potegnila  čez  glavo .  » Mogoče  pa  je  že  mrtev  . . . «

Takšna  je  bila  pač  Pljučka .  Zaljubljena ,  toda  strašansko  brezbrižna .  Naslednji  hip  se  je  po  sobi  že  razlegalo  njeno  spokojno  dihanje .

Mama  bi  najraje  rekla :  Kam  naj  ju  dam ,  možek ,  v  pralni  stroj  ali  kar  v  kad  z  vodo ?

Oče  se  je  osuplo  zazrl  vanjo . 

Knedla  pa  je  obsedela  pri  mizi .  Z  blazinicami  prstov  je  bobnala  po  površini ,  mrmrala  refren  svoje  in  Leonardove  pesmi  iz  filma  o  Titaniku  in  premišljevala ,  kaj  naj  stori .  Oče  ju  bo  nadziral  po  telefonu ,  to  drži  kot  pribito .  Torej  ga  bosta  morali  nekako  prelisičiti .

Kot  bi  žaba  rekla  ' kvakpatakkrak ' .

Hudiča ,  si  je  mislila  Knedla  sama  pri  sebi .

Vsenaokrog  so  ležali  razmetani  ostanki  njihove  sinočnje  zabave .  Konček  pobruhane  brisače  je  štrlel  iz  razmočene  zemlje .  Prevrnjena  plastenka  se  je  skrivala  pod  kupom  odlomljenih  vej .  Papirnate  krožnike  je  raztrgalo  v  zdruzaste  koščke .  Od  kruhkov  ni  ostalo  skoraj  nič . 

» Pa  kaj  ti  je ? «  Knedla  ni  odnehala .  Veselo  jo  je  vlekla  za  roko .  » Počakaj !  Kaj  bomo  naredile ,  no ?  Tipa  ne  moremo  pustiti  tam ,  razumeš ?  Preživel  je ! «

» Gospa ,  jaz  sem  hu  vas  hu  poklicala ,  da  . . . «  je  pohitela  Sova .

» Mič  se  je  usral ,  ti  rečem , «  se  je  jezil  eden  izmed  petih  skejterskih  mladcev ,  ki  so  mimo  nje  hlačali  na  tekoči  zajtrk  v  bližnjo  pivnico ,  » samo  frajerja  se  je  delal ,  mater  mu  . . . «

Knedla  se  je  popraskala  po  glavi :  » Sanda ,  ne  vem ,  zakaj  ne  poskusiš  reči  ' havk ' ,  tako  kot  Indijanci ,  namesto  teh  tvojih  ' hujev '  . . . «

Zato  pa  je  Knedla  toliko  hitreje  prisopihala  na  vrh  in  v  dvorano .  Priganjala  je  drugi  dve ,  ker  je  hitro  doumela ,  kako  spremenljive  narave  postaja  njena  odraščajoča  sestra .  Sama  je  bila  ponosna  na  svojo  stanovitnost .  Težka  kot  kamen ,  je  zanjo  vedno  rekel  očka . 

» Ja ,  ja ,  hu  mene  tudi ! «  se  je  razveselila  Sova  in  pozabila  na  zadrego  pred  fanti .

Pljučka  je  zahlipala :  » Tako  mlada  pa  spet  nisem  . . . «  in  mu  hitro  zatlačila  krpo  nazaj  v  usta .

Mič  se  je  davil  s  krpo  v  goltancu ,  Knedli  pa  so  od  jeze  švigale  strele  iz  oči .

» Poslušajte ! «  je  zaklical .  » Poslušajte  me !  V  tej  podrtiji  straši !  Odvežite  me !  Lulat  me  tišči !  Prosim ,  ti  z  zizki !  Ne  dovoli ,  da  mi  uide  v  hlače  . . .  Odveži  me  . . .  Verjemi ,  ponoči  sem  jih  slišal  . . .  ahrkm  . . . «  Izpljunil  je  krpo ,  ki  mu  jo  je  Pljučka  potisnila  med  zobe .  » Straši  . . .  Duhovi  . . .  Slišal  sem  korake  . . .  Prisežem .  Če  me  dobijo  . . .  Spustite  meeee  . . .  hrmkhm  . . .  bm  . . .  bm  . . . «

» Normalno ! «  se  je  usajala  Knedla .  Tla  so  se  tresla  pod  odločnimi  koraki ,  s  katerimi  je  merila  sobano  podolgem  in  počez .  » Če  bi  poslušala  mene  . . .  Si  pozabila  na  Obalno  stražo ?  Kaj  dela  Pamela  Anderson ?  Še  najin  očka  jo  ful  dobro  vidi  brez  očal .  Boš  rekla ,  da  sredi  plaže  pleše  polko  in  poje  Vse  rože  tega  sveta ? «

» Penast  je ,  nima  smisla , «  je  ugotovila  Pljučka  in  počasi  odstopicljala  na  hodnik .  Tam  je  prav  milo  zajokala .  Kaj  je  že  njen  ljubljeni  naložil  o  duhovih ?  Da  se  ponoči  sprehajajo  po  graščini ?  Zakaj  se  njej  nobeden  ne  prikaže ?  Da  bi  z  njim  malce  pokramljala  o  ljubezenskih  tegobah .  Nemara  je  kateri  od  njih  v  spominu  še  ohranil  recept  za  čarobni  napoj ,  s  katerim  so  v  starih  časih  dekleta  znala  prikleniti  mladeniče  nase .

Popolnoma  izžeta  je  prilezla  v  šesto  nadstropje .  Grlo  je  imela  izsušeno .  Balzamirano .  Odločno  je  potrkala ,  in  ko  se  je  pred  njo  prikazala  Knedla  v  predpasniku  in  za  njo  še  Pljučka  s  kuhalnico  v  roki ,  je  kratko  in  jedrnato ,  brez  pretiranih  ' hujev '  in  z  dvema  ' havkoma ' ,  poročala  o  manekenki  Petri ,  ki  vohlja  za  Mičem ,  pa  o  Mičevih  prijateljih ,  ki  vohljajo  za  Mičem ,  in  nazadnje  še  o  Miri  Hari ,  ki  vohlja  za  vsemi  skupaj .

Babica  se  je  predramila .

» Kje  neki ,  hu  . . . «  se  je  prebrisano  nasmehnila ,  » babica ,  hu  tebe  pa  res  hu  zapušča  spomin  . . .  Že  vse  hu  dopoldne  sem  hu  doma ,  samo  hu  zjutraj  sem  skočila  hu  v  trgovino  . . . «

» Ti  nič  ne  veš  o  svojem  sinu ,  ker  vsak  večer  padeš  v  posteljo ,  kot  da  bi  te  kdo  uspaval  z  batinami , «  se  je  ustil  med  dolgimi  potegi  iz  steklenice .

» Paziš ? «  se  je  raztogotila  gospa  Leskovšek  in  mu  iztrgala  steklenico .  » Jaz  garam  kot  žival ,  ti  pa  tako  zelo  paziš ,  da  imaš  ponoči  prisluhe !  Kako  lahko  rečeš ,  da  si  ga  slišal ,  če  pa  se  sploh  ni  vrnil  domov ? !  Ta  tvoj  prekleti  alkohol !  Moram  res  vsako  noč  sama  bedeti  in  čakati ,  da  v  ključavnici  zaškrta  ključ ? ! «

» Vsak  dan  so  lazile  za  njim , «  je  drdrala  Mirica  brez  predaha ,  » videla  sem  jih ,  kako  so  se  skupaj  skrivali  zadaj  za  ropotarnico  . . .  Mislila  sem ,  da  nekaj  naklepajo  . . .  Potem  pa  mi  je  Knedla ,  hočem  reči  Klara ,  povedala ,  da  pripravljajo  zabavo  zame ,  saj  veste ,  ker  sem  čez  leto  pri  mamici  in  ne  vidim  prijateljev ,  veste ,  mene  imajo  vsi  zelo  radi ,  sosede  kar  tarnajo ,  ko  se  vrnem  k  mamici ,  no  in  sem  mislila ,  da  Mič  pomaga  pri  pripravah  . . .  Mogoče  bi  pa  one  kaj  vedele  . . .  Aja ,  ste  pogledali ,  če  manjka  njegov  skejt ,  mislim ,  če  ga  je  s  sabo  vzel ,  mogoče  je  bil  kdo  od  tistih  iz  Nove  Gorice ,  veste ,  Miča  se  bojijo  kot  hudiča ,  ker  imajo  danes  ali  jutri  tekmo ,  ne  vem  natančno ,  in  so  ga  mogoče  ugrabili ,  zraven  pa  si  prisvojili  njegov  skejt ,  ker  ima  menda  muzejsko  vrednost  . . . «  Ustavila  se  je ,  da  bi  zajela  sapo . 

» Prav ,  imej  odprte  oči  in  ušesa .  Boš ? «

Komaj  je  Mirica  dobro  odnesla  pete ,  je  spet  pozvonilo . 

Do  njiju  je  priropotalo  dvigalo .  Slišati  je  bilo ,  kot  da  bi  se  v  jašku  zataknila  ogromna  zverina . 

» Se  šališ ? «  je  vzkliknila  Knedla .  » To  je  vojni  muzikal !  Govori  o  napadu  na  Pariz .  Še  v  šoli  smo  se  učili  o  njem  . . . «

» Poleg  tega  te  pri  nas  ne  ubijejo  z  elektriko ,  ampak  te  obesijo , «  je  prilivala  olja  na  ogenj  še  Pljučka ,  ki  se  ji  je  zahotelo  poštenega  in  zdravega  prepira .

» Pššššt  . . . «  je  zarenčala  Knedla  in  z  roko  pokazala  na  skejterje ,  ki  so  se  zbirali  na  osvetljeni  ploščadi .  Spuščali  so  se  po  kolesarskem  pasu  širokega  stopnišča  na  mostu ,  ki  je  vodil  na  drugo  stran  naselja ,  in  izvajali  svoje  vragolije .  Včasih  se  je  kdo  od  njih  podrsal  po  zadnji  plati  in  nenadoma  se  je  zdelo  povsem  razumljivo ,  da  hlače  spustijo  pod  kolena .  Tako  na  zadnji  plati  ostanejo  cele . 

Pljučka  se  je  cmarila  v  lastnem  žolču .  Kdaj  bo  tako  zapeljiva  kot  tista  krota ?  Na ,  mednje  se  je  pritepla  kot  klošar ,  in  že  so  pozabili  na  trening  ali  kar  že  počno  s  tistimi  svojimi  lesenimi  palačinkami .  Najraje  bi  stopila  tja  in  jim  jih  pošteno  napela .  Kakšne  uvrstitve  pa  bodo  dosegli ,  če  bodo  letali  za  kiklami ?  Od  ljubosumja  jo  je  kar  črvičilo  v  drobovju .

» Samo  na  hu  obisk  grem  . . . «

» Bi  prosim  šli  že  enkrat  noter ? ! «  je  njuno  razpravo  žolčno  prekinila  Knedla ,  potem  je  vstala ,  pobrala  vrečko  in  dostojanstveno  odkorakala  po  gramozu . 

DVANAJST

» Ti  je  sploh  jasno ,  da  smo  te  ugrabile  in  da  lahko  s  tabo  naredimo ,  kar  nas  je  volja ? «  je  spet  hladno  odvrnila  Pljučka .

» Spustite  me ,  tekmo  imam , «  je  utrujeno  prosil  in  po  spominu  naglo  pobrskal  za  primerno  vabo .  Potem  se  je  nečesa  domislil .  Ni  bilo  kdove  kaj ,  toda  vredno  je  bilo  poskusiti .

» Najprej  me  odvežite  in  mi  dovolite ,  da  grem  na  vece , «  je  zahteval  Mič ,  ko  je  opazil  Pljučkino  navdušenje .

Knedlo  je  oblil  srh .

» Povej ,  kaj  naj  napišem  v  pismu ,  ali  pa  ti  usta  zamašim  s  cunjo ,  da  ti  bo  jezik  zgnil ! «  je  togotno  udarila  z  nogo  ob  tla  in  nekje  v  gradu  ji  je  nekdo  odgovoril  s  podobnim  udarcem ,  le  da  se  je  od  tistega  zazibala  pajčevina  na  tramovih .

Po  hodniku  je  zavel  mrzel  veter . 

» Na  pomooooč ! ! ! «  je  spet  poskusil  Mič .

Previdno  je  odprl  oči  in  prisluhnil .  V  mraku  je  razločil  tramove ,  praznino ,  svoja  pokrčena  kolena  in  zaplato  temine ,  ki  je  nakazovala  prehod  v  hodnik .  Vrata ,  zbita  iz  desk ,  so  bila  odprta  na  stežaj .  Kako  je  mogoče ,  da  je  vsega  konec ,  se  je  spraševal  in  napeto  zrl  v  motne  obrise .

To  morajo  biti  nekakšni  tihotapci ,  je  mrzlično  razmišljal  in  pri  sebi  tehtal ,  kolikšna  je  možnost ,  da  bi  odnesel  celo  kožo ,  če  bi  jih  nekako  opozoril  nase .

» BM ,  BM ,  BM  . . . «  je  spet  začel  oddajati  zapleteno  kodo .  Grlo  ga  je  bolelo .  Sililo  ga  je  na  kašelj .  Toda  nepridipravi  spodaj  so  delali  prevelik  hrup ,  da  bi  lahko  slišali  njegova  klavrna  sporočila .  Kot  bi  med  zavijanjem  letalske  sirene  renčal  maček . 

In  potem  je  Mirica  poskrbela  za  novo  zalogo  nepozabnih  trenutkov .  Ugrabiteljice  je  v  hipu  pahnila  v  še  večjo  grozo ,  še  globlje  v  brezno ,  ko  je  omenila  . . .

Pljučka  si  je  počasi  opomogla .  Zravnala  se  je ,  bleda ,  kot  bi  pravkar  srečala  duha ,  pohodila  krtov  domek  in  se  opotekla  proti  dolgi  vrsti  visokih ,  osvetljenih  stolpnic .

Mirica  je  zaklicala  za  Pljučko :

» Hočem  reči  . . . «  se  je  plaho  opravičevala  mama ,  » že  tako  dolgo  nisva  bila  zvečer  zunaj  . . . «

Z  očmi  je  pobliskovala  kot  NLP  z  lučmi .

» Kje  je  hu  Lučka ? «  je  hotela  vedeti  Sova .  » Veš ,  da  je  tvoj  oče  včeraj  klical  mojo  babico ? «

» Mirico  je  peljala  v  trgovino ,  da  nama  ne  bo  visela  za  vratom ! «

Pred  graščino  sta  naleteli  na  novo  oviro .  Na  dovozu  je  bil  parkiran  kombi  Mlekarne  KEFIR .  Gume  je  imel  na  debelo  obložene  z  blatom ,  prednja  stekla  oškropljena  z  zasušenimi  sivimi  packami ,  prekrival  ga  je  prah  in  umazanija . 

Knedla  je  napeto  bolščala  v  tla .  Tam  pri  stopnicah ,  tam  se  je  prejšnji  večer  obnjo  podrgnilo  nekaj  ostudno  mehkega ,  brrr .  In  potem  je  izgubila  svetilko .  Zbežala  je .  Miča  je  pustila  v  omedlevici .  Moj  bog ,  Mič !

Ko  je  vse  pojedel ,  je  imel  usta  obrobljena  z  lepljivim  venčkom . 

» Si  kaj  videl  Pljučko ? «  ga  je  ogovorila  Knedla  in  poželjivo  strmela  v  slasten  zalogaj .  Z  Bumbarjem  bi  ju  utegnila  družiti  ljubezen  do  hrane ,  če  ne  bi  njegovo  najstniško  srce  pod  nagubanimi  plastmi  maščobe  zavračalo  ves  nasprotni  spol .  Razen  mame .  Konec  koncev  pa  je  tudi  Knedlino  srce  gorelo  za  drugega .

Pljučka  je  hvaležno  zgrabila  slušalko ,  a  ji  je  že  kmalu  zaprlo  sapo .  Mirica  ju  je  zadovoljno  obvestila ,  da  je  vse  nakupljeno  v  njenem  hladilniku ,  plakati  pa  na  vseh  vhodnih  vratih  v  naselju .

Pljučka  se  je  zvila  v  dve  gubi .  Njeno  telesce  so  stresali  napadi  krčevitega  joka .  Kako  zelo  je  obžalovala  gorje ,  ki  so  ga  nakopale  svojim  in  Mičevim  staršem .  Sova  ima  prav .  Na  policijo  morajo .  Predale  se  bodo .  To  je  edina  rešitev .

Zaplet  je  preraščal  v  srhljivko . 

» Ampak  kako  bova  Sando  prepričali ,  da  bo  zapustila  babico ? «  je  Pljučka  nagubala  čelo .

V  sobo  se  je  nazadnje  le  začel  plaziti  mrak .  Kot  gosta  koprena  je  legel  na  predmete  in  sestrici  zavil  v  motno ,  nejasno  liso .  Hvaležno  sta  se  premikali  v  njej ,  kajti  v  temi  se  je  tudi  krivda  zdela ,  enako  kot  onidve  sami ,  nejasen  in  brezobličen  ništrc .  Nič  več  kot  zla  slutnja . 

Tri  nadstropja  niže  se  jima  je  pridružila  mrtvaško  bleda  Sova .  Pljučka  ji  je  brez  besed  izročila  pismo ,  v  katerem  so  zahtevale  odkupnino .  Nobena  ni  spregovorila .  Molče  so  se  spustile  v  pritličje  in  pri  zadnjih  vratih  smuknile  v  temo . 

Sova  je  z  vso  močjo  ugriznila  v  plastično  ploščo  zobnega  aparata  in  jo  kot  brezglava  kokoš  ucvrla  proti  graščini .  Za  njo  sta  se  pognali  še  Pljučka  in  Knedla . 

» Gremo ! «  je  skoraj  zatulila  in  jo  potisnila  proti  skrivališču .

» Pljučka ! «  je  zaklicala  Knedla ,  legla  na  tla  in  si  roke  oprasnila  na  polomljenih  deskah .  Trhle  deske ,  < % 2 > na  katere  jih  je  prav  Pljučka  opozorila  že  prvi  dan  njihovega  obiska  v  graščini ,  so  popustile  pod  njeno  težo .  Zgrmela  je  v  prostor ,  kjer  se  je  zbirala  tolpa . < % 0 >

» Poišči  kakšen  predmet ,  da  boš  lahko  stopila  nanj ,  potegnili  te  bomo  gor  . . . «  je  Mič  prigovarjal  Pljučki ,  ki  je  zgroženo  cvilila  in  suvala  z  nogami .

Mič  jo  je  s  skrajnim  naporom  trdno  zgrabil  za  roke .  Žile  na  vratu  in  na  rokah  so  se  mu  napele  in  mu  kot  debeli  deževniki  zagomazele  pod  kožo . 

Možakar  je  spustil  pištolo  in  vprašujoče  pogledal  pajdaša  za  hrbtom .

Tihotapci  so  si  izmenjali  nekaj  dolgih  pogledov . 

» Nisem  tako  prepričan ,  zdaj  ko  je  tista  punčara  naredila  luknjo  v  skladišče  . . .  Hm ,  kaj  naj  naredim  z  njimi ? « 

Člani  tolpe  so  mu  sledili  kot  politi  kužki .  Bilo  je  nekaj  prerivanja ,  a  tako  zmedenega ,  da  bi  znal  z  njimi  opraviti  tudi  otroški  vrtec .  Kopica  policistov  se  je  razkropila  po  graščini  in  preiskala  tudi  klet ,  v  kateri  so  tihotapci  skrivali  blago ,  nakradeno  v  raznih  trgovinah  in  veleblagovnicah ,  blago ,  ki  so  ga  potem  pretihotapili  čez  mejo  ali  prodali  na  črnem  trgu . 

Miču  je  vidno  odleglo .

» Ma  ne ! «  je  vneto  pojasnjevala  Pljučka .  » Tihotapci  so  nas  čakali  v  podzemnem  hodniku ,  vendar  so  duhovi  odbili  njihov  napad  in  potem  so  po  dvorani  divjali  še  divji  konji .  Zgrešili  so  nas ,  ker  je  v  hodniku  mrgolelo  duhov .  Prevelika  gneča  je  bila ,  drugače  bi  nas  kriminalci  že  zdavnaj  postrelili  . . . «

Otrokom  so  se  zapirale  oči .  Razburljive  prigode  zadnjih  dni  so  terjale  svoje .  Nič  se  niso  upirali ,  ko  je  bilo  treba  zapustiti  mračne  prostore .  V  policijskem  spremstvu  so  se  končno  utrujeni  odpravili  na  domove . 

Prihodnji  dan  je  v  skejtparku  potekala  tekma  med  novogoriškimi  Animalsi  in  Dream  Teamom .  Zbral  se  je  ves  grajski  podmladek  in  celo  nekaj  starčkov  se  je  pritreslo  bodrit  novega  junaka .  Razburljive  novice  hitro  potujejo . 

Zabava  je  bila  čudovita  in  nepozabna .  Le  od  časa  do  časa  so  se  ljudje  spogledovali  in  nelagodno  muzali  spričo  votlega  heheta  in  nejasnih  glasov ,  ki  so  uhajali  skozi  razpoke  graščine . 

Janja  Vidmar

KROKARJI  VITEZA  ERAZMA

PRIMER :  ŠPAGETI
