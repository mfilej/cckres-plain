 
Tisto  popoldne ,  ko  je  hiša  postala  njuna ,  sta  stopila  na  malo  verando  z  roko  v  roki ,  sredi  petja  ptic ,  ki  so  se  oglašale  od  vsepovsod  z  vrta ,  polnega  lesketa  drevesnih  vej ,  ki  so  bile  še  vedno  črne  od  mrzlega  dežja  zgodnje  pomladi .  Odklenila  sta  svoja  vhodna  vrata ,  srci  sta  jima  razbijali  od  sreče ,  in  že  stala  v  zelo  velikem  prostoru ,  iz  katerega  je ,  na  nasprotni  strani ,  vodilo  navzgor  razsežno  stopnišče .  Eden  prejšnjih  lastnikov  je  imel  enake  predstave  o  domu  kot  onadva .  Podreti  je  dal  predelne  stene ,  da  je  dobil  ta  prostor ,  ki  je  obsegal  skoraj  celotno  pritličje .  Do  polovice  je  bil  kuhinja ,  katero  je  samo  nizek  zid ,  kot  nalašč  pripraven  za  knjižno  polico ,  ločil  od  druge  polovice ,  zadosti  prostorne  za  zofe  in  stole ,  za  vse  posedanje  in  pretegovanje ,  ki  napravi  dnevno  sobo  udobno .  Nalahno ,  potihoma ,  zadržujoč  dih ,  z  nasmehom  na  obrazu ,  ki  se  je  še  razlezel ,  ko  sta  se  spogledala  in  drug  drugemu  opazila  solze  v  očeh  –  sta  se  podala  čez  gole  podnice ,  ki  bodo  kmalu  prekrite  s  preprogami ,  in  potem  počasi  po  stopnicah ,  na  katerih  so  staromodne  palice  iz  medenine  čakale  na  tekač .  Na  podestu  sta  se  obrnila ,  da  bi  si  občudujoče  ogledala  sijajni  prostor ,  ki  bo  srce  njunega  kraljestva .  Nadaljevala  sta  pot  navzgor .  V  prvem  nadstropju  je  bila  ena  velika  spalnica  –  njuna ;  in  še  z  njo  povezana  dokaj  majhna  soba ,  ki  bo  vedno  namenjena  zadnjemu  otroku .  Poleg  teh  dveh  so  bile  v  nadstropju  še  štiri  spodobno  velike  sobe .  Navzgor ,  po  še  vedno  udobnih ,  vendar  ožjih  stopnicah ,  in  tu  so  bile  še  štiri  sobe ,  katerih  okna  so ,  tako  kot  okna  onih  v  nižjem  nadstropju ,  odstirala  poglede  na  drevje ,  vrtove ,  trate  –  na  vse ,  kar  prijazno  predmestje  ponuja  očesu .  Nad  tem  nadstropjem  pa  je  bilo  ogromno  podstrešje ,  ravno  pravšnje  za  otroke ,  ko  bodo  zrasli  v  obdobje  čarobnih  skrivnih  igric .

Skupaj  sta  ležala  tam ,  dokler  se  nista  počasi  spustila  na  realna  tla ,  in  takrat  sta  se  bila  spet  sposobna  obrniti  drug  k  drugemu  in  se  poljubiti ,  izmenjati  pomirjujoče  poljube ,  ki  se  dajejo  pri  belem  dnevu .  Vstala  sta  in  se  v  hladni  temi  oblekla  –  elektrika  še  ni  bila  priključena .  Potihoma  sta  se  spustila  po  stopnicah  svoje  hiše ,  ki  sta  jo  tako  temeljito  vzela  v  posest ,  in  se  napotila  čez  svojo  sijajno  dnevno  sobo  in  potlej  skozi  vhodna  vrata  na  vrt ,  ki  je  bil  še  ves  skrivnosten  in  skrit  pred  njima ,  še  vedno  ne  resnično  njun .

» Veliko , «  je  tiho  rekel  David .

» Da , «  je  rekel  David .

» Da , «  je  rekel  David .

Helen  se  je  preselila  v  Lukovo  sobo ,  Luke  pa  se  je  preselil  eno  sobo  naprej  po  hodniku .  Jane  se  je  zadovoljno  oglašala  iz  sobe  za  dojenčka ,  oba  malčka  pa  sta  se  prihajala  crkljat  in  igrat  v  veliko  družinsko  posteljo ,  če  nista  zlezla  v  posteljo  k  Dorothy  in  se  igrala  pri  njej .

Pripetljaj  se  je  dogodil  pri  zajtrku  –  ali ,  bolje  rečeno ,  sredi  dopoldneva  –  v  družinskem  prostoru ,  kjer  se  je  zajtrkovalo  v  nedogled .  Okoli  mize  so  bili  zbrani  še  vsi  odrasli ,  vseh  petnajst .  Otroci  so  se  igrali  med  zofami  in  stoli  v  delu ,  ki  je  bil  dnevna  soba .  Molly  in  Frederick  sta  sedela  drug  poleg  drugega ,  kakor  vedno ,  vselej  obvladana ,  presojajoč  vsako  stvar  z  oxfordskega  vidika ,  zaradi  česar  sta  bila  tu  pogosto  tarča  zbadljivk ,  vendar  ni  bilo  videti ,  da  bi  jih  komu  zamerila ,  nanje  sta  se  odzivala  nenapadalno ,  humorno .  Davidov  oče  James  je  nedavno  spet  dobil  pismo  od  Molly ,  ki  mu  je  sporočala ,  da  bo  moral  » izkašljati «  še  nekaj  denarja ,  saj  mlada  dva  preprosto  ne  zmoreta ,  poleg  vsega  drugega ,  nasititi  še  strica  Toma  Cobbleigha .  Poslal  je  velikodušen  ček  in  za  njim  prišel  še  sam .  Sedel  je  nasproti  nekdanje  žene  in  njenega  moža  in  drugim  zbranim ,  kakor  po  navadi ,  ni  ušlo ,  da  ta  dva  tako  različna  človeka  s  pogledi  merita  drug  drugega  in  se  čudita ,  kako  sta  lahko  sploh  kdaj  prišla  skupaj .  James  je  bil  napravljen ,  kot  da  je  nared  za  kakšno  športno  dejavnost :  dejansko  je  nameraval  v  kratkem  odriniti  na  smučanje ,  tako  kot  Deborah ;  tudi  ona  je  bila  tu ,  s  tistim  svojim  malce  vzvišenim  obnašanjem  eksotične  ptice ,  ki  se  je  spustila  na  zemljo  na  nekem  čudnem  kraju ,  kjer  jo  zadržuje  radovednost  –  da  je  to  občudovanje ,  ne  bi  bila  nikdar  pripravljena  priznati .  Tu  je  bila  Dorothy ,  ki  je  delila  čaj  in  kavo .  Angela  je  sedela  poleg  svojega  moža ;  njeni  trije  otroci  so  se  igrali  skupaj  z  drugimi .  Angela ,  urna  in  učinkovita  ( » sposobnica « ,  kakor  ji  je  rekla  Dorothy  in  pri  tem  pustila  neizgovorjeno  » hvala  bogu « ) ,  je  dala  vedeti ,  da  sta  si  njeni  sestri  popolnoma  prisvojili  Dorothy  in  nista  njej  pustili  ničesar .  Spominjala  je  na  prebrisano ,  čedno  lisičko .  Sarah ,  njen  mož ,  bratranci  in  sestrične ,  prijatelji  …  ponoči  je  v  vsakem  kotičku  velike  hiše  kdo  spal ,  celo  na  zofah  tu  spodaj .  Podstrešje  je  bilo  že  zdavnaj  natrpano  z  vzmetnicami  in  s  spalnimi  vrečami ,  spremenjeno  v  skupno  spalnico ,  v  kateri  je  lahko  prespalo  poljubno  število  otrok .  Ko  so  zdaj  sedeli  tu ,  v  tem  sijajnem ,  toplem ,  udobnem  prostoru ,  ogretem  z  živim  ognjem ,  za  katerega  so  prejšnji  dan  s  sprehoda  v  gozdu  vsi  prinesli  suhljad ,  je  bilo  iz  zgornjih  sob  slišati  glasove  in  glasbo .  Nekaj  starejših  otrok  je  vadilo  neko  pesem .  Posebnost  te  hiše  je  bila  –  in  zaradi  nje  so  jo  vsi  po  vrsti  občudovali ,  ker  njim  samim  to  ni  uspevalo  –  da  se  je  v  njej  le  redko  gledalo  televizijo .

» To  vam  govori  oče  štirih  otrok , «  je  rekla  Sarah  in  strastno  privila  k  sebi  svojo  ubogo  Amy ,  z  izzivalnim  pogledom  v  očeh ,  češ ,  recite  na  glas ,  kar  gotovo  mislite :  da  mi  pač  ne  bi  bilo  treba  pred  vsemi  vami  stopiti  na  stran  svojega  malovrednega  moža .  Hvaležno  jo  je  pogledal ,  a  se  pri  tem  potrudil ,  da  ni  videl  pomilovanja  vredne  štručke  v  njenem  zaščitniškem  objemu .

» Ampak  v  Angliji  je  tako  mra-a - a - az , «  se  je  stresla  Deborah .

In  ob  tem  je  prišla  na  dan  tista  različnost  pogledov ,  kateri  v  tej  hiši  sicer  tako  uspešno  niso  puščali  priti  do  izraza .  David  je ,  seveda ,  hodil  v  zasebne  šole .

» Vse  mogoče  se  tudi  zares  dogaja ,  kar  naprej , «  je  dejal  William ,  z  zagrenjenostjo ,  ki  pa  jo  je  takoj  omilil  s  smehom .

Dorothy  je  telefonirala  in  povedala ,  da  bosta  morali  tako  Sarah  kot  Harriet  nekaj  časa  shajati  sami .  Ona ,  Dorothy ,  potrebuje  nekaj  počitka .  Za  nekaj  tednov  bo  šla  domov ,  v  svoje  stanovanje ,  in  si  vzela  čas  zase .  Harriet  je  začela  jokati  in  je  komaj  spravila  iz  sebe  kakšno  besedo .  Dorothy ,  ki  nikakor  ni  mogla  spraviti  iz  nje ,  kaj  je  vendar  lahko  narobe ,  je  nazadnje  rekla :  » No ,  prav ,  kakor  kaže ,  bom  morala  priti . «

» Saj  sva  poskušala . «  David  je  razložil ,  kaj  se  je  zgodilo  s  tistimi  tremi  prijetnimi  in  mlačnimi  dekleti .

Zlezel  je  v  posteljo  in ,  tako  kot  zmeraj ,  iztegnil  roko ,  da  bi  lahko  naslonila  glavo  nanjo  in  se  privila  k  njemu .

Toda  šolane  varuške  nista  mogla  najti .  Vse  so  želele  oditi  v  tujino ,  kot  varuške  pri  družini  z  enim ,  morda  dvema  otrokoma ,  ali  pa  ostati  v  Londonu .  To  malo  mesto  –  in  štirje  otroci ,  s  še  enim  na  poti  –  jih  je  odbijalo .

» Samo  tole  poglejte , «  je  rekla ,  ko  se  ji  je  trebuh  izbočil ,  se  krčevito  stresel ,  uplahnil .  » Pet  mesecev . «

Tiste  dneve ,  ko  je  bila  naslednji  dan  šola ,  so  otroci  večerjali  zgodaj  in  takoj  šli  gor  spat .  Ob  petkih  in  sobotah  pa  so  jedli  skupaj  z  odraslimi  in  med  večerjo  poslušali  zgodbo .

» Ampak  kaj  se  pravi  utelesiti  se ? «  je  vztrajal  Luke .

Dorothy  je  dejala :  » Takrat  boš  ravno  po  tem  otroku . «

» Rekel  bi ,  da  ste  popolnoma  izčrpani .  Na  smrt  utrujeni .  Nosečnost  se  vam  nikoli  ni  zdela  lahka ,  mar  ne ?  Ali  ste  že  pozabili ?  Skozi  štiri  nosečnosti  ste  prihajali  k  meni  z  najrazličnejšimi  problemi  –  vsa  čast  vam ,  vse  ste  zelo  dobro  prenašali . «

Zdravnik  je  neodločno  pogledal  njen  trebuh ,  zavzdihnil  in  ji  napisal  recept  za  nova  pomirjevala .

» Da ,  to  pač ,  prav  neverjetno  je ,  da  je  lahko  tak . «

» Vendar  ni  z  njim  nič  narobe ,  je  čisto  … «

Kmalu  je  bila  izčrpana  od  dojenja .  Saj  ne ,  da  Ben  ne  bi  napredoval  –  pa  še  kako  je .  Cel  kilogram  nad  porodno  težo  je  imel  pri  enem  mesecu ,  torej  takrat ,  ko  bi  bil  star  komaj  en  teden ,  če  se  ne  bi  prezgodaj  rodil .

Harriet  je  pričakovala ,  da  ji  bo  mati  ugovarjala :  » Ampak ,  saj  ima  komaj  pet  tednov ! «  –  a  Dorothy  je  namesto  tega  rekla :  » Da ,  to  moraš  storiti ,  ali  pa  boš  zbolela ! «  Malce  pozneje  je ,  s  pogledom  na  Benu ,  ki  je  tulil  in  se  zvijal  in  se  otepal ,  pripomnila :  » Kmalu  se  bodo  začeli  vsi  zbirati  za  poletje . «  To  je  rekla  na  način ,  ki  je  bil  zanjo  nov :  kakor  da  posluša  svoje  besede  in  jo  je  strah ,  kaj  bi  lahko  rekla .  Harriet  je  prepoznala  ta  podton ,  kajti  sama  je  imela  zase  tak  občutek ,  pa  naj  je  govorila  kar  koli .  Tako  govorijo  ljudje ,  katerih  misli  se  skrivoma  pretakajo  po  poteh ,  za  katere  bi  raje  videli ,  da  bi  drugi  ljudje  ne  vedeli  zanje .

» To  vam  ni  podobno ,  Harriet !  Koliko  je  star ? «

Zato ,  ker  je  bila  hiša  tako  polna ,  so  bili  vsi  starejši  domači  otroci  v  eni  sobi .  Ben  je  bil  že  v  posteljici  z  visokimi  stranicami  iz  lesenih  letev ,  ob  katerih  se  je  kar  naprej  vlekel  kvišku ,  da  je  sedel ,  pa  padel ,  se  prekotalil ,  se  potegnil  gor  …  Ta  posteljica  je  bila  postavljena  v  sobo  starejših  otrok ,  v  upanju ,  da  bo  Ben  pod  vplivom  sorojencev  postal  družaben ,  prijazen .  Zamisel  ni  rodila  uspeha .  Ni  se  menil  zanje ,  ni  se  odzival  na  njihove  poskuse  zbližanja ,  njegov  jok  –  ali ,  bolje  rečeno ,  njegovo  rjovenje  –  pa  je  Luka  pripravilo  do  tega ,  da  se  je  zadrl  nanj :  » Oh ,  bodi  že  tiho ! «  in  takoj  nato  sam  zajokal ,  ker  je  bil  tako  neprijazen .  Helen ,  ki  je  bila  ravno  prav  stara ,  da  bi  se  ukvarjala  z  dojenčkom ,  je  poskusila  Bena  pestovati ,  vendar  je  bil  premočen  zanjo .  Potem  so  vse  starejše  otroke ,  kar  jih  je  bilo  v  hiši ,  dali  na  podstrešje ,  kjer  so  lahko  zganjali  hrup  po  mili  volji ,  Ben  pa  je  šel  nazaj  v  svojo  sobo ,  v  » sobo  za  dojenčka « ,  iz  katere  je  bilo  razločno  slišati  njegovo  stokanje  in  sopenje  in  nemočno  tuljenje  ob  kakšnem  neuspelem  preizkušanju  moči ,  ki  se  je  končalo  s  padcem .

Bridget  je  odšla  in  je  ni  bilo  nikoli  več  nazaj .

Šli  so  v  Francijo ,  z  avtom .  Harriet  je  bila  presrečna :  počutila  se  je ,  kot  da  so  ji  vrnili  otroke .  Ni  se  mogla  nasititi  njihove  družbe  in  oni  ne  njene .  In  Paul ,  njen  malček ,  za  katerega  jo  je  Ben  prikrajšal ,  čudoviti  triletnik ,  prekrasno ,  očarljivo  bitje ,  je  bil  spet  njen  malček .  Še  zmeraj  so  bili  družina !  Sreča  …  komaj  so  mogli  verjeti ,  da  jim  je  Ben  lahko  vzel  toliko  tega .

» Ampak ,  saj  je  normalen , «  je  mrko  dejala  Harriet .  » Zdravnik  pravi ,  da  je . «

» Mora  biti  nekaj  za  take , «  je  rekla  Dorothy  in  zajokala .

» Zato  jim  pa  res  ni  bilo  nič  hudega . «

» Stara  je  osem  let . «

Na  splošno  je  bil  manj  naporen .  Harriet  je  razmišljala :  No ,  ja ,  saj  je  vsak  običajen  otrok  najbolj  težaven  kakšno  leto  dni  po  tistem ,  ko  se  postavi  na  noge .  Brez  samoohranitvenega  nagona ,  brez  občutka  za  nevarnost :  skačejo  s  postelj  in  stolov ,  mečejo  se  v  prazno ,  poženejo  se  na  cesto ,  niti  za  hip  jih  ne  smeš  spustiti  z  oči  …  So  pa  takrat ,  je  v  mislih  dodala ,  tudi  bolj  kot  kadarkoli  prijetni ,  očarljivi ,  tako  ljubki ,  da  ti  sežejo  v  dno  srca ,  in  tako  smešni .  In  potem  počasi  postanejo  bolj  razumni  in  življenje  postane  lažje .

Ben  je  spet  potolkel  po  pladnju  s  svojim  kamnom ,  ves  iz  sebe  od  navdušenja  nad  tem ,  kar  mu  je  uspelo  storiti .  Videti  je  bilo ,  kot  da  bi  bil  prepričan ,  da  obdeluje  kovino ,  da  nekaj  kuje :  ni  si  ga  bilo  težko  predstavljati  v  kakšnem  rudniku ,  nekje  globoko  pod  zemljo ,  med  njemu  enakimi  …  Spet  sta  počakali ,  da  je  nehal  zganjati  hrup .

Za  mizo  so  sedeli  Dorothy ,  z  Amy  v  naročju ,  Sarah ,  Molly ,  Frederick ,  James  in  David .  In  tudi  Angela ,  uspešna  sestra ,  » sposobnica « ,  ki  je  imela  same  normalne  otroke .

» No ,  James  bo  moral  poskrbeti  za  večji  del  tega  računa , «  je  rekel  Frederick ,  » vendar  bova  tudi  midva  nekaj  primaknila . «  To  je  bilo  prvič ,  da  je  ta  par  ponudil  kakšno  denarno  pomoč .  » Skopuha ,  kot  vsi  njune  sorte , «  so  si  bili  doslej  edini  vsi  drugi  sorodniki ;  in  zdaj  so  se  spomnili  te  sodbe .  Imela  sta  navado  priti  za  deset  dni  in  zato  prispevati  kakšna  dva  fazana  in  nekaj  steklenic  zelo  dobrega  vina .  Vsem  je  bilo  jasno ,  da  tistega ,  kar  bosta  » primaknila « ,  ne  bo  prav  veliko .

Spet  tišina ,  oči  vseh  pa  uprte  v  Harriet .

» Moj  bog ! «  je  rekla  Angela  s  prizvokom  nekakšne  ogorčene  vrednostne  sodbe  o  njima .  » Kadar  sem  z  vama ,  mi  včasih  postane  jasno  vse ,  kar  se  dogaja  v  tej  deželi . «

Bila  sta  v  dnevnem  prostoru .  Od  nekod  iz  temnega  zimskega  vrta  so  v  hišo  prodrli  razločni ,  oddaljeni  glasovi  otrok .  Gnana  od  istega  vzgiba  sta  David  in  Harriet  stopila  k  oknu  in  razgrnila  težke  zavese .  Vrt  so  polnile  nerazločne  sence  dreves  in  grmov ,  toda  svetloba  iz  tega  toplega  prostora  se  je  razlila  čez  trato  do  grma ,  ki  je  bil  v  svoji  zimski  podobi  popolnoma  črn ,  oblila  tanke  vejice  podrasti ,  ki  so  se  svetlikale  od  vodnih  kapljic ,  in  razsvetlila  belo  deblo  breze .  Iz  črne  goščave  božjega  drevca  sta  se  izluščili  dve  drobni  postavici  –  zaradi  pisanih  podloženih  jopičev ,  hlač  in  volnenih  kap  nedoločljivega  spola  –  in  stopili  v  svetlobni  pramen .  Bila  sta  Helen  in  Luke ,  in  to  sredi  neke  pustolovščine .  Vsak  izmed  njiju  je  imel  v  rokah  palico ,  s  katero  je  tu  in  tam  zabodel  v  lansko  listje .

» In  jaz  grem  z  vami , «  je  rekla . 

» Nihče  izmed  nas  še  ni  videl  česa  podobnega , «  je  rekel  mladenič .

Strežnika  –  medicinska  tehnika ,  bolničarja ,  karkoli  sta  že  bila  –  sta  se  spogledala .  Potem  sta  oba  potegnila  dim  iz  cigarete .

Spet  se  je  zasmejal ,  ker  je  bilo  vse  tako  nemogoče  –  ker  je  bila  ona ,  Harriet ,  tako  nemogoča  –  in  rekel :  » Med  potjo  bo  prišel  k  sebi ,  kaj  pa  potem ? «

Vozila  je  hitro ,  kolikor  je  le  najhitreje  mogla  v  zimskem  dežju ,  izogibajoč  se  glavnih  cest ,  z  enim  očesom  ves  čas  pogledujoč  na  kup  odej  za  seboj .  Nekako  na  pol  poti  proti  domu  je  videla ,  da  so  se  odeje  dvignile  in  krčevito  stresle ,  in  Ben  se  je  z  besnim  krikom  zbudil  in  se  začel  divje  obračati ,  premetaval  se  je ,  dokler  ni  pristal  na  tleh  avtomobila ,  kjer  je  začel  vreščati ,  vendar  to  ni  bilo  tisto  šibko ,  visoko ,  samodejno  kričanje ,  kakršno  je  slišala  v  zavodu ,  ampak  vreščeči  kriki  strahu ,  ki  so  vibrirali  skoznjo .  Pol  ure  je  prenašala  to  in  stresljaje ,  ki  so  pod  Benovimi  topimi  udarci  pretresali  avto .  Iskala  je  izogibališče ,  na  katerem  ne  bi  bilo  nobenega  drugega  avtomobila ,  in  ko  ga  je  našla ,  je  ustavila ,  ne  da  bi  ugasnila  motor ,  in  vzela  brizgalko .  Zaradi  izkušenj ,  pridobljenih  med  boleznimi  drugih  otrok ,  jo  je  znala  uporabiti .  Odlomila  je  konico  kapsule ,  na  kateri  ni  bilo  znamke  proizvajalca ,  in  napolnila  brizgalko .  Nato  se  je  oprla  na  hrbtni  naslon  sedeža .  Ben ,  ki  na  sebi  ni  imel  drugega  kot  prisilni  jopič  in  je  bil  pomodrel  od  mraza ,  se  je  vzpenjal  in  premetaval  in  tulil .  Njegove  oči  so  sovražno  srepele  vanjo .  Ne  prepozna  me ,  je  pomislila .  Razvezati  prisilni  jopič  si  ni  upala .  Injekcije  mu  ni  upala  dati  nikamor  v  bližini  vratu .  Nazadnje  ji  je  uspelo  zgrabiti  in  obdržati  v  roki  njegov  gleženj ,  zabodla  je  iglo  v  spodnji  del  meč  in  počakala ,  da  je  njegovo  telo  postalo  mlahavo :  trajalo  je  le  nekaj  trenutkov .  Le  kakšna  droga  je  to ?

Prisilnega  jopiča  mu  ni  smela  sneti .

» Bi  rekel ,  da  bolj  točno  ne  bi  mogla  povedati . «

Počistila  je  sobo ,  on  pa  je  medtem  ležal  in  premikal  roke ,  kakor  da  bi  že  pozabil ,  kako  jih  lahko  premika .  V  tisto  platneno  ječo  je  bil  verjetno  zaprt  od  prvega  dne ,  ko  je  prišel  v  zavod .

Ben  je  nazadnje  rekel :  » Živijo . «  Z  očmi  je  drsel  z  enega  obraza  na  drugega  –  prijatelj  ali  sovrag ?

In  kje  je  tičal  Ben ?  Harriet  je  nekega  dne ,  ko  je  nakupovala  v  mestu ,  zaslišala  za  seboj  hrumenje  motorja  in  se  obrnila  ter  zagledala  nekakšnega  džokeja  vesoljske  dobe ,  domnevno  Johna ,  ki  je  skoraj  ležal  na  krmilu  motocikla ,  za  njegovim  hrbtom  pa  pritlikavega  otroka ,  ki  se  ga  je  z  vso  silo  oklepal .  Gledala  je  svojega  sina  Bena ,  imel  je  odprta  usta ,  kakor  da  bi  vzneseno  prepeval  ali  kričal .  V  ekstazi .  Še  nikoli  ga  ni  videla  takega .  Srečnega ?  Je  bila  to  prava  beseda ?

» Ali  boš  tudi  ti  tam ? «  je  vprašal  Ben  in  se  od  Johnovega  kolena ,  ob  katerem  je  stal ,  zaupljivo  zazrl  naravnost  navzgor .  Natančneje  povedano ,  njegova  drža ,  poteze  njegovega  navzgor  obrnjenega  obraza  so  govorile ,  da  zaupa  Johnu ,  toda  njegove  oči  so  bile  od  strahu  kar  nekako  ugreznjene  v  glavo .

Zgodilo  se  je  –  to  je  bilo  tisto ,  česar  se  je  ves  čas  bala .  Ben  je  na  vsem  lepem  pobesnel  in  na  šolskem  igrišču  napadel  neko  večjo  deklico .  Podrl  jo  je  na  tla ,  tako  da  je  scela  priletela  na  asfalt  in  je  imela  noge  vse  obtolčene  in  odrgnjene .  Potem  jo  je  še  ugriznil  in  ji  toliko  časa  krivil  roko ,  da  se  ji  je  zlomila .

» Ali  si  me  slišal ,  Ben ? «  je  tiho  rekla  Harriet .

Paul  je  zavreščal ,  dal  duška  grozi ,  ki  jo  je  občutil .  Zdirjal  je  po  stopnišču ,  med  potjo  v  nadstropje  zgrešil  stopnico  in  padel ,  hiteč  proč  od  groze  v  Benovi  podobi .

Ben  je  bil  tam ,  poslušal  je  pogovor .  John  mu  je ,  pri  Betty ,  novico  že  povedal .  Vendar  ni  dojel ,  kaj  to  pomeni .  Zato  je  želel  John  novico  Harriet  povedati  v  njegovi  navzočnosti ,  zato  da  bi  se  Ben  lahko  sprijaznil  s  tem .

Bilo  je ,  kakor  da  bi  se  pod  bremenom  njenega  življenja  z  nje  odluščila  plast  živega  mesa  –  ne  resničnega  mesa ,  ampak  nemara  nekega  metafizičnega  tkiva ,  neke  nevidne  substance ,  katere  obstoja  sploh  ni  slutila ,  dokler  ni  izginila .  David  pa ,  obremenjen  z  delom ,  kakor  je  bil ,  je  izgubil  tisto  bit ,  ki  ga  je  delala  družinskega  človeka .  Njegova  prizadevanja  so  mu  prinesla  napredovanje  v  podjetju  in  ga  nato  pripeljala  na  veliko  boljše  mesto  v  drugem  podjetju .  Toda  to  je  zdaj  postalo  središče  njegovega  življenja :  dogodki  imajo  svojo  lastno  logiko .  Zdaj  je  bil  moški  tiste  vrste ,  za  katero  je  nekoč  sklenil ,  da  tak  ne  bo  nikoli  postal .  James  ni  več  finančno  podpiral  te  družine ;  njegova  skrb  je  bil  samo  še  Luke .  Tisto  iskrenost ,  odprtost ,  ki  je  izvirala  iz  Davidove  trmaste  prepričanosti  vase ,  je  prekrila  njegova  nova  samozavest .  Harriet  bi  ga ,  in  tega  se  je  zavedala ,  imela  za  trdega ,  če  bi  ga  spoznala  šele  zdaj .  Vendar  ni  bil  trd .  Tista  granitnost ,  ki  jo  je  čutila  v  njem ,  je  bila  trdoživost .  Znal  je  vzdržati  kar  koli .  Še  vedno  sta  si  bila  podobna .

» Mogoče  res . «

Ni  pa  ji  znal  povedati  filmske  zgodbe .

» In  h  grešnim  kozlom , «  je  rekla  Harriet .  » Nikar  ne  pozabi  na  grešne  kozle . «

» Da .  Nikar  ne  počenjaj  tega ,  Harriet ,  nehaj  s  tem  …  No ,  če  pa  že  nočeš ,  če  ne  znaš  drugače ,  vsaj  mene  pusti  pri  miru  s  tem .  Ne  bom  ti  dovolil ,  da  me  zvlečeš  nazaj  v  srednji  vek . «

Kadar  je  naneslo ,  da  jih  je  opazovala ,  nemara  s  stopnišča ,  ko  je  iz  nadstropja  prihajala  v  dnevni  prostor ,  to  skupino  mladostnikov ,  med  katerimi  so  bili  tako  obilni  kot  presušeni  in  okroglolični ,  tako  temnolasi  kot  plavolasi  in  rdečelasi  –  in  med  njimi  Ben ,  čokat ,  krepek ,  širokopleč ,  s  ščetinastimi  rumenimi  lasmi ,  raščenimi  v  tistem  čudnem  vzorcu ,  z  oprezujočimi ,  tako  drugačnimi  očmi  –  tedaj  je  pomislila :  Pa  saj  v  resnici  sploh  ni  nič  mlajši  od  njih !  Veliko  manjši ,  to  že .  Vendar  pa  je  skoraj  videti ,  kakor  da  v  tej  družbi  dominira  on .  Kadar  so  sedeli  za  veliko  družinsko  mizo  in  se  pogovarjali ,  govorili  na  tisti  svoj  glasni ,  robati ,  zafrkljivi ,  nikdar  resni  način ,  so  ves  čas  pogledovali  k  Benu .  Vendar  se  je  on  le  redkokdaj  oglasil .  Če  je  že  kaj  rekel ,  pa  ni  bilo  nikoli  kaj  dosti  več  kot :  Da ,  ali :  Ne .  Vzemi  tole .  Pojdi  iskat  tisto .  Daj  mi  –  kar  koli  je  že  hotel ,  sendvič ,  steklenico  kokakole .  Pri  tem  pa  jih  je  ves  čas  pozorno  opazoval .  Bil  je  glavni  v  tej  svoji  druščini ,  naj  so  oni  to  vedeli  ali  pa  tudi  ne .

Harriet  je  opazovala  Bena  med  njegovimi  privrženci  in  si  ga  poskušala  predstavljati  v  skupini  njemu  enakih ,  čepečih  okoli  glasno  prasketajočega  ognja  na  ustju  votline .  Ali  pa  v  naselju  kolib  sredi  gosto  zaraščenega  pragozda ?  Ne ,  Benovo  ljudstvo  je  bilo  doma  pod  zemljo ,  o  tem  je  bila  prepričana ,  globoko  pod  zemljo ,  v  temačnih  jamah ,  razsvetljenih  z  baklami  –  veliko  bolj  verjetno  kot  kje  drugje .  Te  njegove  čisto  posebne  oči  so  bile  najbrž  prilagojene  na  čisto  drugačne  svetlobne  razmere . 

Odgovoril  je  povsem  neprizadeto :  » Bil  s  prijatelji . «

» Za  božjo  voljo ,  Harriet ,  na  kaj  pa  lahko  še  čakaš ?  Saj  to  je  noro  … «

Ben  ni  bil  razvnet ,  kakor  so  bili  drugi .  Bil  je  tak ,  kakršen  je  bil  zmeraj .  Človek  bi  lahko  pomislil ,  da  ga  ni  bilo  zraven ,  ko  so  –  kar  koli  so  že  počeli .  Bil  pa  je  zraven  pri  izgredih ,  tam  ga  je  sama  videla .

Medtem  ko  so  oni ,  razmetani  vsepovsod  na  drugi  strani  predelnega  zidka ,  moleli  vse  štiri  od  sebe  in  se  je  iz  televizorja  izlival  hrup ,  kot  nekakšen  protitok  njihovim  kričavim ,  hrupnim ,  sovraštva  polnim  glasovom  –  glasovom  odtujenega ,  za  razumevanje  česar  koli  nesprejemljivega  plemena  –  je  ona  sama  sedela  za  veliko  mizo .

Če  se  je  nagnila  naprej ,  je  v  lošču  zagledala  sebe  –  medlo ,  vendar  zadosti  jasno ,  da  se  je  brž  spet  vzravnala ,  si  skrila  samo  sebe .  Videti  je  bila  stara :  tako  kot  David .  Nihče  ne  bi  rekel ,  da  jih  ima  petinštirideset .  A  ni  bila  postarana  tako  kot  drugi ,  zaradi  sivih  las  in  utrujene  kože :  iz  nje  je  bila  izlužena  nevidna  substanca ;  izprana ,  izsušena  iz  nje  je  bila  tista  sestavina ,  za  katero  se  nam  zdi  samoumevno ,  da  jo  imamo ,  in  ki  nas  ščiti  kot  sloj  maščobe ,  le  da  nesnovne .

Harriet  je  še  naprej  sedela  tam ,  preplavljena  z  zvoki  s  televizije  in  njihovimi  glasovi ,  ki  so  prihajali  iz  sosednjega  prostora ;  in  še  naprej  včasih  na  hitro  pogledala  Bena  pa  takoj  umaknila  pogled ;  in  se  spraševala ,  kako  kmalu  bodo  vsi  skupaj  preprosto  odšli ,  ne  da  bi  nemara  sploh  vedeli ,  da  se  ne  bodo  nikoli  več  vrnili .  Ona  pa  bo  še  naprej  posedala  na  robu  spokojne ,  mehke  bleščave  tolmuna ,  ki  je  njena  miza ,  in  čakala ,  da  se  vrnejo ,  kar  pa  se  ne  bo  nikoli  več  zgodilo .
