 
Preveril  je  kurz  na  kompasu  in  ga  popravil  za  dve  stopinji  severno .  Brzinomer  je  kazal ,  da  pluje  z  enakomernimi  osmimi  vozli .  Še  šest  in  pol  milj  je  bilo  pred  njim ,  in  zagledal  bo  obalo  in  se  obrnil  proti  Branteviku .  Pred  sabo  je  še  vedno  lahko  videl  sivkasto  modre  valove ,  a  sneg  se  je  menda  vse  bolj  gostil .

Ni  bilo  prvič ,  da  je  Holmgren  videl  truplo .  Ko  je  še  kot  mladenič  služil  vojsko ,  je  na  nekem  manevru  razneslo  top ,  in  je  štiri  njegove  tovariše  razcefralo  na  kosce .  Pa  tudi  pozneje ,  v  dolgih  letih  poklicnega  ribolova ,  je  videval  trupla ,  ki  jih  je  naplavljalo  na  obale  ali  so  plavala  na  vodi .

» Nič , «  je  odvrnil .  » Če  ju  potegneva  na  krov ,  bova  morala  prej  ali  slej  odgovarjati  na  nekatera  neprijetna  vprašanja .  Ju  pač  nisva  videla ,  kaj  pa  drugega !  Sploh  pa  sneži . «

Pristanišče  je  bilo  opustelo .  Holmgren  je  zaklenil  krmarnico  in  razgrnil  ponjavo  čez  nakladalno  odprtino  na  krovu .  Počasi  in  temeljito  je  pregledal  privezne  vrvi .  Potem  je  pobral  torbo  z  denarjem ,  odkorakal  k  svojemu  fordu  in  spodbodel  zaspani  motorček  k  življenju . 

Inšpektor  Kurt  Wallander  je  sedel  v  svoji  pisarni  na  policijski  postaji  v  Ystadu  in  zdehal .  Zdehal  je  tako  silovito ,  da  se  mu  je  zaskočila  ena  izmed  podbradnih  mišic .  Bolečina  je  bila  neznosna .  Z  desnico  se  je  sunil  pod  čeljust ,  da  bi  sprostil  mišico .  Ravno  ko  je  to  počel ,  je  vstopil  Martinsson ,  eden  od  mlajših  policistov .  Zbegan  je  obstal  med  vrati .  Wallander  pa  si  je  še  naprej  masiral  čeljust ,  dokler  bolečina  ni  pojenjala .  Martinsson  se  je  obrnil ,  da  bi  odšel .

Wallander  ga  je  presenečeno  pogledal . 

Martinsson  je  pokimal  in  vstal .

Vstal  je  in  si  oblekel  svoj  flisasti  jopič .  Moram  se  naspati ,  je  pomislil .  Naj  kdo  drug  popazi  na  snežni  vihar .  Ko  je  stopil  na  plano ,  so  ga  sunki  vetra  zvili  v  dve  gube .  Odklenil  je  svoj  peugeot  in  zlezel  vanj .  Sneg ,  ki  se  je  nabral  na  šipah ,  ga  je  navdal  z  občutkom ,  da  je  v  topli ,  udobni  izbici .  Vžgal  je  motor ,  vložil  kaseto  in  zaprl  oči .

Naslednje  jutro  ob  četrt  čez  sedem  je  bil  spet  na  policijski  postaji .  Noč  je  bila  minila  presenetljivo  mirno ,  če  odštejemo  nekaj  manjših  prometnih  nesreč .  Snežni  vihar  se  je  polegel ,  še  preden  se  je  zares  razdivjal .  Šel  je  v  kantino ,  voščil  dobro  jutro  nekaj  kolegom ,  ki  so  imeli  na  skrbi  promet  in  so  kinkali  nad  svojimi  kavami ,  in  si  še  sam  vzel  plastično  skodelo .  Kakor  hitro  je  zjutraj  odprl  oči ,  je  trdno  sklenil ,  da  bo  dan  posvetil  pisanju  poročil  o  vseh  tistih  primerih ,  ki  so  se  mu  nagrmadili  na  mizi  še  posebej  pa  o  nasilniškem  napadu  neke  tolpe  Poljakov .  Seveda  so  valili  krivdo  drug  na  drugega .  Nobenih  zanesljivih  prič  ni  bilo ,  ki  bi  dogodek  količkaj  nepristransko  opisale ,  a  poročilo  je  bilo  vendarle  treba  napisati ;  pa  čeprav  se  še  malo  ni  slepil  glede  tega ,  da  bodo  za  razbito  čeljust  že  koga  okrivili .

O  pol  enajstih  se  je  znebil  še  zadnjega  poročila  in  si  šel  natočit  še  eno  skodelico  kave .  Ko  se  je  vračal  v  pisarno ,  je  že  od  daleč  zaslišal  zvonjenje  telefona .  Bil  je  Martinsson .

Svedberg  se  je  naslanjal  na  steno ,  z  beležnico  v  rokah .  Bil  je  sredi  štiridesetih ,  rahlo  plešast  že ,  sicer  pa  po  rodu  iz  Ystada ,  in  o  njem  se  je  širil  glas ,  da  ga  začne  tisti  hip ,  ko  zapusti  mesto ,  dajati  domotožje .  Velikokrat  je  zbujal  vtis ,  da  je  počasne  pameti  in  brezvoljen ,  a  bil  je  temeljit ,  in  to  je  Wallander  nadvse  cenil .  Martinsson  je  bil  v  mnogočem  njegovo  živo  nasprotje :  bližal  se  je  tridesetim ,  rodil  se  je  v  Trollhätanu  in  se  je  že  zelo  zgodaj  ogrel  za  policijski  poklic .  Sicer  pa  se  je  kot  član  Liberalne  stranke  ukvarjal  tudi  s  politiko  in  je  imel ,  kot  je  slišal  Wallander ,  na  jesenskih  volitvah  v  mestni  svet  kar  nekaj  možnosti .  Kot  policist  je  bil  Martinsson  nagnjen  k  prenagljenosti  in  včasih  tudi  k  nemarnosti ,  vendar  se  je  velikokrat  izkazal  z  dobrimi  domisleki ,  vrh  tega  pa  je ,  ambiciozen  kot  je  bil ,  neutrudno  delal ,  kadar  se  mu  je  zdelo ,  da  lahko  reši  kak  problem .

» Ja .  Ruski  zobarji .  Ali  zobarji  iz  katere  od  držav  vzhodnega  bloka .  Ti  namreč  uporabljajo  čisto  drugačne  metode  kot  naši . «

» Povsem  prepričan  sem  glede  tega . «

Previdno  je  vstal  s  postelje ,  si  nataknil  nekaj  oblačil  in  odšel  dol  k  avtu .  Bolečina  se  je  zdaj  zdela  manj  silovita ;  prihajala  in  odhajala  je  v  valovih ,  se  mu  selila  v  roke  in  zgubljala  prvotno  ostrino .  Zlezel  je  v  avto ,  skušal  umiriti  dihanje ,  nato  pa  se  je  odpeljal  po  opustelih  ulicah  do  vhoda  urgentnega  oddelka  v  bolnišnici .  Tam  je  naletel  na  neko  sestro  prijaznih  oči ,  ki  mu  je  skrbno  prisluhnila :  očitno  ga  sploh  ni  imela  za  nekakšnega  histerika ,  temveč  kvečjemu  za  hipohondra  z  nekaj  kilogrami  preveč .  Nekaj  minut  pozneje  je  že  ležal  na  bolniškem  vozičku  in  poslušal  pijansko  robantenje ,  ki  je  prihajalo  iz  ene  od  ordinacij .  Bolečina  je  odhajala  in  se  vračala .  Mahoma  se  je  zavedel ,  da  ob  njem  stoji  mlad  zdravnik .  Še  enkrat  je  opisal  svoje  bolečine  v  prsih .  Odpeljali  so  ga  v  ordinacijo  in  ga  priključili  na  EKG .  Izmerili  so  mu  krvni  tlak ,  srčni  utrip  in  mu  postavili  več  vprašanj :  ne ,  ne  kadi ,  ne ,  predtem  ni  imel  takšnih  bolečin ,  ne ,  kolikor  ve ,  v  njegovi  družini  ne  obolevajo  za  srčnimi  boleznimi .  Zdravnik  si  je  skrbno  ogledal  elektrokardiogram . 

Wallander  je  zdaj  ležal  povsem  pomirjen  in  poslušal  šumenje  nevidnega  ventilatorja  prezračevalnika .  Iz  hodnika  so  prihajali  glasovi .

» Vse  se  zdi  v  redu , «  je  odvrnil  Wallander .  » Le  kaj  bi  to  lahko  bilo ? «

Björk  se  je  delal ,  da  ga  ne  sliši .

» Ja ,  handžar . «

Björk  je  zmajal  z  glavo  in  segel  po  telefonu .

» Samo  trenutek , «  ga  je  ustavil  Wallander .

» Čudno ,  da  na  njem  ni  nobenega  znaka  ali  napisa ,  kje  je  bil  izdelan , «  je  rekel  Wallander .  » Rešilna  oprema  je  ponavadi  polna  vseh  mogočih  napisov  in  navodil . «

» Ne . «

Björk  je  stopil  na  podest  v  kotu  sobe .  Njegov  govorniški  slog  je  bil  nekam  omahujoč  in  zadržan ,  in  Wallander  je  upal ,  da  ne  bo  govoril  dlje ,  kot  bi  bilo  potrebno .

» Naslednje  vprašanje , «  je  rekel  Björk ,  in  Wallander  je  opazil ,  da  se  mu  je  čelo  orosilo .

» Če  je  analiza  kapitana  Österdahla  točna ,  splav  prihaja  naravnost  iz  Jugoslavije ,  ne  pa  prek  Italije  ali  od  kod  drugod ,  kjer  bi  ga  oblepili  z  lažnimi  oznakami .  Se  pravi ,  da  imamo  opraviti  z  jugoslovanskim  plovilom . «

» Ne ,  droge .  Velike  količine  amfetamina . «

» Ni  se  vredno  žreti  zaradi  tega .  Tako  in  tako  bodo  napisali ,  karkoli  bodo  hoteli ,  pa  naj  se  zgodi  to  ali  ono . «

Oče  ga  je  osuplo  pogledal .

» Kaj  pa ? «

» Skåne  je  pozimi  tako  grd .  Sivo  blato ,  siva  drevesa ,  sivo  nebo .  Najbolj  sivi  od  vsega  pa  so  ljudje . «

» Ne  maram  južinati  s  tabo ,  če  nimaš  česa  povedati . «

» Sprejeli  so  me  na  policijsko  akademijo ! «  zakliče .  Toda  oče  mu  ne  čestita .  Še  celo  čopiča  se  mu  ne  zdi  vredno  odložiti ,  temveč  mirno  slika  naprej .  Wallander  se  je  še  zdaj  spominjal ,  da  je  ravno  tedaj  rdečil  oblake  nad  zahajajočim  soncem  in  da  se  mu  je  takrat  zasvitalo ,  da  ga  je  kot  sin  razočaral .  Postal  bo  samo  policist .

Na  pragu  se  je  prikazal  Martinsson .

» Preiskavo  vodi  inšpektor  Knut  Wallman . «

» O  tem  se  lahko  odločimo  jutri , «  je  preudaril  Wallander .  » Dotlej  se  lahko  marsikaj  spremeni . «

» Zdaj ,  ko  vse  veva ,  mi  ostaja  samo  še  eno  vprašanje , «  je  rekel  Wallander .  » Čemu  ste  tu ? «

» Bojim  se ,  da  ne . «

Wallander  je  vedel .  Bila  je  v  industrijski  coni  v  vzhodnem  delu  mesta .

Nekaj  minut  pozneje  mu  je  z  nasprotne  smeri  pripeljal  avto  in  mu  posvetil  z  lučmi .  Wallander  mu  je  sledil ,  in  odpeljala  sta  se  iz  mesta  proti  vzhodu .

Wallander  ga  je  tedaj  prvič  bežno  videl .  Bil  je  moški  sredi  štiridesetih ,  mogoče  za  spoznanje  starejši .  Imel  je  od  vremena  razoran  obraz ,  s  hrapavo  kožo  človeka ,  ki  dneve  preživlja  na  prostem .  Oblečen  je  bil  v  temno  moder  pajac  in  siv  jopič ,  na  oči  je  imel  poveznjeno  črno  volneno  kapo .  Mož  je  zgrabil  za  vrv  in  se  povzpel  na  krov .  Pogreznil  se  je  v  temo ,  nekam  proti  krmarnici ,  in  Wallander  je  čakal .  Prižgala  se  je  plinska  svetilka  in  mož  se  je  vrnil  čez  škripajoči  krov  na  kljun .

Wallander  je  otipal  pomrznjeno  ograjo  in  se  zavihtel  na  krov .  Nato  je  sledil  možu  čez  izbočeno  palubo  in  se  pri  tem  spotaknil  čez  zvitek  debele  privezne  vrvi .

» Ja . «

» Pa  ste  opazili  še  kakšno  drugo  ladjo  v  bližini ,  ko  ste  zagledali  rešilni  čoln ? «

» Ko  sem  ga  jaz  našel ,  o  algah  na  njem  ni  bilo  ne  duha  ne  sluha . «

Mož  je  za  hipec  pomislil .

» To  je  pa  dolga  pot , «  je  rekel .  » Mimo  celotne  poljske  obale ,  prav  tja  v  nemške  vode .  Kar  ne  morem  verjeti . «

Wallander  je  štel  korake ,  ko  sta  šla  zdolž  nabrežja .  Ko  je  že  triinsedemdesetič  položil  nogo  na  tla ,  je  pod  njo  začutil  grušč  pristaniškega  trga .  Mož  se  je  bil  medtem  pogreznil  v  sence ;  vzel  je  svojo  svetilko  in  izginil ,  ne  da  bi  še  kaj  rekel .  Wallander  je  sedel  v  avto ,  a  ni  takoj  vžgal  motorja .  Za  hip  se  mu  je  zazdelo ,  da  je  videl  neko  senco ,  ki  je  smuknila  skozi  temo ,  a  potem  je  sklenil ,  da  si  jo  je  samo  umišljal .  Spomnil  se  je ,  da  naj  bi  prvi  odpeljal  on .  Ko  je  pripeljal  na  glavno  cesto ,  je  zmanjšal  hitrost ,  vendar  v  vzvratnem  ogledalu  ni  videl  nobenih  avtomobilskih  luči .

Potem  ko  je  vsakdo  segel  po  skodelici ,  je  Björk  začel  sestanek .

Z  obraza  Birgitte  Törn  je  mahoma  odpadla  tista  maska  nedostopnosti .  Zasrepela  se  je  v  Wallanderja ,  z  izrazom  vrhunskega  prezira  in  neprikrito  željo ,  da  bi  ga  zatrla  v  kali .  Hm ,  menda  sem  prava  pokora ,  je  pomislil  Wallander ,  eden  izmed  tistih  kmetavzov ,  ki  vedno  delajo  sitnosti .

» Šef  je  pač  pomislil ,  da  bi  vam  prav  prišlo  nekaj  pomoči , «  je  rekel .  » Rečeno  nama  je  bilo  samo  to ,  da  naj  vama  bova  na  razpolago .  To  je  vse .  Vi  vodite  preiskavo ,  in  če  lahko  pri  njej  kako  pomagava ,  toliko  boljše .  Ne  Bertil  ne  jaz  niti  malo  ne  dvomiva  o  tem ,  da  ste  sposobni  sami  obdelati  ta  primer ,  in  kar  se  mene  tiče ,  mislim ,  da  ste  se  v  teh  dveh  dneh  kar  urno  in  odločno  zasukali . «

Preostanek  dneva  so  porabili  za  to ,  da  so  razpošiljali  opise  mrtvecev  po  vseh  policijskih  okrožjih  na  Švedskem  in  v  drugih  skandinavskih  državah  ter  se  prebijali  skozi  različne  kartoteke  in  sezname .  Kmalu  se  je  pokazalo ,  da  prstnih  odtisov  umorjencev  ni  bilo  najti  ne  v  švedskih  ne  v  danskih  arhivih ,  Interpol  pa  je  potreboval  malo  več  časa  za  odgovor .  Wallander  in  Lovén  nista  zanesljivo  vedela ,  ali  ima  Interpol  vpogled  tudi  v  vzhodnonemške  policijske  kartoteke .  Ali  so  njihove  kriminalistične  dosjeje  prenesli  v  osrednjo  podatkovno  zbirko ,  ki  je  obsegala  celotno  združeno  Nemčijo ?  In  ko  smo  že  pri  tem ,  ali  je  v  NDR  sploh  obstajal  kak  pravi  kriminalistični  arhiv ?  So  bili  obsežni  dosjeji  varnostnih  služb  sploh  ločeni  od  kriminalističnih  arhivov ?  Lovén  se  je  strinjal ,  da  bo  našel  odgovore  na  ta  vprašanja ,  Wallander  pa  se  bo  medtem  pripravil  na  tiskovno  konferenco .

Dan  je  mineval  brez  omembe  vrednih  dogodkov .  Glavno  besedo  je  imelo  potrpljenje ,  čakanje  na  to ,  ali  bo  v  mreže ,  ki  so  jih  vrgli ,  priplavala  kaka  riba .

“ Še  vedno  pa  ne  vemo ,  kdo  sta , ”  je  rekel .

“ Razvpita  kriminalca , ”  je  rekel .

Majorjeve  kadilske  navade  so  postale  resna  težava  na  policijski  postaji .  Protikadilski  agitatorji  so  se  pritožili  Björku ,  češ  da  Liepa  nenehno  zakaja  prostore ,  in  to  celo  tiste ,  v  katerih  se  ni  smelo  kaditi .  Björk  je  pozval  svoje  kolege ,  naj  se  izkažejo  vsaj  z  delcem  tiste  strpnosti ,  ki  jo  upravičeno  lahko  pričakuje  gost ,  vendar  je  hkrati  prosil  Wallanderja ,  naj  skuša  majorja  obzirno  podučiti ,  da  je  treba  predpise  v  zvezi  s  kajenjem  pač  spoštovati .  Ko  je  torej  Wallander  zbral  vse  svoje  majavo  znanje  angleščine  in  gostu  pojasnil ,  kako  pomembno  se  je  držati  švedskih  predpisov  glede  kajenja ,  je  Liepa  samo  skomignil  z  rameni  in  brez  kakršnekoli  pripombe  zmečkal  cigareto .  Odtlej  se  je  trudil ,  da  ni  kadil  nikjer  razen  v  Wallanderjevi  pisarni  in  konferenčni  sobi ,  a  celo  Wallander  je  le  stežka  prenašal  ves  tisti  dim ,  in  je  zaprosil  Björka ,  naj  Liepi  dodeli  posebno  pisarno .  Nazadnje  se  je  Svedberg  preselil  k  Martinssonu ,  Liepo  pa  so  namestili  v  Svedbergovi  pisarni .

» KGB , «  je  nadaljeval  major  Liepa .  » In  mafija .  Vse  to  je  povezano .  Vse  je  povezano  z  vezmi ,  ki  jih  lahko  vidi  samo  posvečenec . «

» Težko  bomo  našli  odgovore  tu  na  Švedskem , «  je  pripomnil  Wallander .

» Ravno  o  tem  sem  se  prišel  pomenit  z  vami . «

» O  rešilnem  čolnu . «

» No  ja ,  samo  v  klet  mora  stopiti ,  pa  bo . «

» Zbuditi  ga  bomo  morali , «  je  rekel  Wallander .  » Nimamo  druge  izbire . « 

Major  da  je  mrtev ?  Umorjen ?

» Rad  bi  čim  prej  videl  poročilo , «  je  rekel .  » Kaj  se  je  pravzaprav  zgodilo ?  Vem  samo  to ,  da  so  majorja  Liepo  umorili  še  isti  dan ,  ko  se  je  vrnil  v  Rigo . «

Wallander  je  vstopil  v  veliko ,  a  slabo  osvetljeno  sobo ,  ki  ji  je  dajala  pečat  ovalna ,  zeleno  pregrnjena  miza .  Okrog  nje  je  stalo  dvanajst  stolov ,  sredi  nje  pa  vrč  vode  in  nekaj  kozarcev .  Globoko  v  polmraku  je  čakal  neki  moški ,  in  ko  je  Wallander  vstopil ,  se  je  zganil  in  približal .

» Kar  se  je  zgodilo  potem ,  je  zavito  v  precej  gosto  meglo , «  je  nadaljeval  Murniers .  » Zgodaj  naslednje  jutro  so  pristaniški  delavci  našli  truplo  majorja  Liepe ,  in  sicer  v  Daugavgrivi  to  je  skrajni  konec  velike  tukajšnje  luke .  Major  je  ležal  na  pomolu ,  mrtev .  Ugotovili  smo  lahko  le ,  da  mu  je  nekdo  z  nečim  težkim  zdrobil  zatilje ,  mogoče  z  železnim  drogom  ali  lesenim  kijem .  Avtopsija  je  pokazala ,  da  je  bil  umorjen  uro  ali  največ  dve  potem ,  ko  je  odšel  od  doma .  To  pa  je  pravzaprav  tudi  vse ,  kar  vemo .  Nobene  priče  nimamo ,  ki  bi  ga  videla  oditi  od  doma  ali  priti  v  luko .  Vse  skupaj  je  zelo  skrivnostno .  V  tej  deželi  se  silno  redko  zgodi ,  da  bi  umorili  policista .  Še  posebej ,  če  je  po  činu  tako  visoko ,  kot  je  bil  major  Liepa .  Seveda  nam  je  veliko  do  tega ,  da  bi  morilca  čim  prej  našli . «

» Tudi  mi  smo  prišli  do  teh  sklepov , «  je  rekel  Putnis .

Murniers  je  vstal .

Zids  je  ustavil  pred  vhodom  v  hotel ,  in  še  preden  se  je  Wallanderju  uspelo  dotipati  do  kljuke ,  mu  je  narednik  že  odprl .

Preddverje  je  bilo  zdaj  celo  še  bolj  zapuščeno .  Od  nekod  iz  ozadja  se  je  slišala  nekakšna  glasba .  Pri  receptorju  je  vzel  svoj  ključ  in  vprašal ,  ali  je  restavracija  odprta .  Mož  s  povešenimi  vekami  in  bledoličnega  obraza ,  ki  je  spominjal  na  polkovnika  Murniersa ,  je  prikimal .  Wallander  je  vprašal ,  odkod  prihaja  glasba .

» Nočni  bar  imamo , «  je  rekel  receptor  mrko .

Wallander  je  imel  vtis ,  da  hodi  po  blodnjaku .  Številna  mezaninska  stopnišča ,  ki  menda  niso  vodila  prav  nikamor ,  so  ga  pripeljala  nazaj  v  jedilnico .  Skušal  je  slediti  zvoku  glasbe  in  nazadnje  prišel  do  osvetljenega  znaka  na  koncu  temnega  hodnika .  Neki  moški  je  rekel  nekaj ,  česar  Wallander  ni  razumel ,  in  mu  odprl  vrata ,  in  znašel  se  je  v  temačno  osvetljenem  baru .  Ta  je  bil ,  v  ostrem  nasprotju  z  jedilnico ,  nabit  do  zadnjega  kotička .  Za  zaveso ,  ki  je  ločevala  bar  od  plesišča ,  je  rohnel  nekakšen  ansambelček ,  in  Wallanderju  se  je  zazdelo ,  da  je  prepoznal  neko  popevko  Abbe .  Zrak  je  bil  zadušljiv  in  smrdljiv ,  in  znova  se  je  spomnil  na  majorjeve  cigarete .  Opazil  je  mizo ,  ki  je  bila  menda  prosta ,  in  se  skozi  množico  prerinil  do  nje .  Ves  čas  pa  ga  je  spremljal  občutek ,  da  ga  opazujejo ,  in  jasno  mu  je  bilo ,  da  ne  bo  prav  nič  odveč ,  če  bo  kar  se  da  pozoren .  Nočni  bari  v  vzhodni  Evropi  so  bili  pač  priljubljena  shajališča  tolp ,  ki  so  se  preživljale  z  ropanjem  zahodnih  turistov .

Spal  je  slabo .  Prešita  odeja  je  bila  težka ,  postelja  neudobna .  Skozi  meglice  svojega  sna  je  slišal  nenehno  zvonenje  telefona .  Hotel  je  zlesti  s  postelje  in  odgovoriti ,  toda  ko  se  je  zbudil ,  je  bilo  vse  tiho .

Prosim ,  je  zapisala .  Prosim ,  prosim .  Zdaj  je  bil  povsem  prepričan ,  da  je  bilo  na  njenem  obrazu  še  nekaj  več  od  strahu :  bila  je  tudi  kljubovalnost ,  nemara  celo  sovraštvo .  Očitno  se  tu  dogaja  še  precej  več ,  kot  sem  si  mislil ,  si  je  rekel .  In  da  bi  se  tega  zavedel ,  je  bila  potrebna  ta  v  sobarico  preoblečena  glasnica .  Pozabil  sem  že ,  da  sem  v  tujem  svetu .

» Upajmo ,  da  bo  polkovnik  Putnis  našel  odgovor  na  to , «  je  rekel  Murniers .  » Zelo  spreten  zasliševalec  je .  Medtem  pa  bi  vam ,  če  ste  za  to ,  razkazal  kraj ,  kjer  je  bil  umorjen  major  Liepa .  Polkovnik  si  namreč  za  zasliševanje  vzame  čas ,  če  misli ,  da  se  splača . «

Murniers  se  je  prazno  zastrmel  skoz  avtomobilsko  okno .  » Bil  je  zelo  izurjen  vsestranski  preiskovalec .  Pred  nedavnim  smo  imeli  v  Rigi  nekaj  ropov ,  ki  so  bili  povezani  tudi  z  umorom :  major  Liepa  je  primer  briljantno  rešil  in  spravil  krivce  za  rešetke .  Kadar  so  se  drugi  preiskovalci ,  ki  so  imeli  najmanj  toliko  izkušenj  kot  on ,  znašli  pred  steno ,  je  bil  pogosto  prav  Liepa  tisti ,  na  katerega  smo  se  obrnili . «

» Hočem  reči ,  da  je  bil  on  eden  izmed  takšnih  ostrovidnejših  policistov . «

Narednik  Zids  je  zavil  z  glavne  ulice  in  zapeljal  v  staro  mesto .  Wallanderju  se  je  zdelo ,  da  vstopa  v  nov  blodnjak ,  iz  katerega  sam  nikdar  ne  bi  našel  izhoda .

Žal  mu  je  bilo ,  da  jo  je  tako  naravnost  vprašal .  To  je  bila  navsezadnje  zasebna  zadeva  in  za  preiskavo  prav  nič  pomembna .  Opravičil  se  ji  je ,  ne  da  bi  počakal  na  odgovor ,  in  pohitel  naprej .

Putnis  je  odšel  in  Wallander  je  pozvonil .  Hotel  se  je  pobrati  s  policijske  uprave ,  še  preden  bi  Murniers  dobil  priložnost  povabiti  ga  domov  ali  v  kakšno  restavracijo .

Voznik  si  je  grel  dlani  ob  skodelici .  Oči  je  imel  zaprte ,  in  Wallanderju  je  bilo  jasno ,  da  se  bo  pogovarjal  z  Upitisom .

» Ampak  na  Švedskem  je  bil  samo  nekaj  dni ,  ne ? «

» Enakega ,  kot  sem  ga  imel  o  njem  kot  policistu .  Bil  je  miren ,  temeljit ,  nadvse  potrpežljiv ,  dojemljiv ,  bister . «

» Vodja ? «

» In  kdo  bi  to  bil ? «

» Eden  od  polkovnikov ? «  je  vprašal .  » Putnis  ali  Murniers ? «

» Polkovnik  Murniers  se  je  v  mnogih  pogledih  izkazal  za  lojalnega  sovjetskega  državljana . «

» Čemu  pa ? «

» Moram  se  pogovoriti  z  Baibo  Liepa , «  je  rekel .

Upitis  se  je  nasmehnil ,  a  odgovoril  ni  nič .

Wallander  je  izpraznil  kozarec  in  si  nalil  še  malo  viskija .  Pogačice  prstov  je  imel  bele ,  in  vtaknil  je  dlani  pod  odejo ,  da  bi  si  jih  ogrel . 

Bilo  je  že  skoraj  četrt  čez  tri  zjutraj .  Wallander  je  začutil ,  da  kam  dlje  to  noč  ne  bo  prišel .  Odšel  je  v  kopalnico  in  si  skrtačil  zobe .  V  zrcalu  je  videl ,  da  je  njegov  obraz  še  vedno  ves  rdeč  in  pikast  od  tiste  volnene  kapuce .

Še  kako  dobro  veš ,  da  sem  komaj  kaj  zatisnil  oko ,  je  pomislil  Wallander .  Tisti  mikrofon  ti  je  gotovo  povedal ,  da  nisem  niti  enkrat  samkrat  zasmrčal .  Stavim ,  da  je  poročilo  o  tem  že  na  tvoji  mizi .

» Ne  preveč  dobro ,  se  bojim ;  ampak  dopoldne  bomo  poskusili  znova .  Osumljenca  bomo  soočili  s  številnimi  novimi  obremenilnimi  dokazi ,  ki  ga  bodo  morda  prepričali ,  da  bo  znova  razmislil  o  svojem  položaju . «

» Zrak  v  zasliševalnici  je  zmeraj  slab . «

» Ampak  saj  ste  vendar  vi  tisti ,  ki  je  dal  ukaze ,  ali  ne ? «

» To  je  pa  že  boljše .  Nisem  slišal ,  kaj  si  rekel . «

Wallander  je  počakal ,  ali  bo  Murniers  kaj  pripomnil ,  toda  ker  je  polkovnik  kar  molčal ,  je  nadaljeval .

» V  zapisnikih  piše ,  da  se  Baiba  Liepa  ne  spomni ,  da  bi  zunaj  ustavil  kak  policijski  avto . «

» Seveda  ne .  Saj  ni  šel  v  službo  potegnili  so  ga . «

Ko  se  je  narednik  pri  nekem  semaforju  ustavil ,  se  je  Wallander  zazrl  v  neskončno  reko  ljudi ,  ki  je  tekla  zdolž  pločnikov .  So  zadovoljni ?  So  kaj  drugačni  od  ljudi  pri  njem  doma ?  Kdo  ve .

Nobenega  avta  ni  od  nikoder ,  je  pomislil  Wallander .  Nekaj  trenutkov  počaka ,  jasno .  Nič  ne  sumi ,  da  bi  bilo  karkoli  narobe .  Čez  čas  pomisli ,  da  se  je  avto  morda  pokvaril ,  zato  sklene ,  da  jo  bo  mahnil  kar  peš .  Wallander  je  iz  žepa  potegnil  zemljevid  Rige  in  se  odpravil  zdolž  ulice .  Narednik  Zids  je  sedel  v  avtu  in  ga  gledal .  Komu  neki  poroča ,  se  je  spraševal  Wallander .  Polkovniku  Murniersu ?

Narednik  Zids  je  sedel  za  isto  staro  dobro  mizo  in  mu  mahal .  Jedilnica  je  bila  nenevadno  polna ,  in  natakarji  so  imeli  za  spremembo  polne  roke  dela .  Wallander  je  sedel  in  pokazal  Zidsu  razglednice .

Prišli  so  v  okrožje  s  tovarniškimi  podrtijami  in  turobnimi  stanovanjskimi  bloki .  Zdaj  so  menda  vozili  malce  počasneje ;  Baiba  Liepa  se  je  naslanjala  nazaj  na  svojem  sedežu ,  in  Wallander  je  domneval ,  da  sta  prepričana ,  da  se  ni  nikomur  uspelo  prilepiti  jim  na  pete . 

Umolknila  je ,  in  Wallander  je  čakal .  Pomislil  je ,  da  pravzaprav  niti  tega  ne  ve ,  ali  so  majorja  Liepo  že  pokopali .

Odkimala  je .  » Sem  že  premlevala  o  tem , «  je  odvrnila .  » In  povsem  prepričana  sem ,  da  ni  bilo  nič  takšnega .  Mogoče  je  bilo  v  zvezi  s  čim ,  kar  je  zvedel  na  Švedskem .  Ali  pa  se  je  bil  medtem  domislil  rešitve  uganke ,  ki  jo  je  toliko  časa  razpletal  v  glavi . «

» Vam  je  vse  zaupal ? «

» Svojim  prijateljem  seveda ;  ampak  vedeti  je  treba ,  da  lahko  vsaka  skrivnost ,  ki  jo  komu  zaupamo ,  zaupnika  obremeni .  Povsem  prepričana  sem ,  skratka ,  da  nihče  drug  ni  vedel  toliko  kot  jaz . «

» In  zakaj  ne ? «

Wallanderjev  spomin  je  odplaval  nazaj  v  tisto  sneženo  noč ,  ko  je  kratkovidni  major  sedel  na  njegovem  divanu .  » Veren  človek  sem , «  je  rekel  tedaj .  » Ne  verjamem  sicer  v  kakega  posebnega  Boga ,  ampak  saj  lahko  veruješ  tudi  kar  tako . «

» In  potem ? «

» Kako  pa  sta  se  spoznala ? «

» Mogoče  pa  je .  Ne  vem .  Vse ,  kar  vem ,  je  to ,  da  moram  čim  več  spraševati ,  če  naj  vam  kakorkoli  pomagam . «

» Prav  rad  bom  skodelico  čaja , «  je  odvrnil  Wallander .

» Za  jutri  sem  povabljen  k  polkovniku  Putnisu . «

» Držal  se  je  zakonov .  In  ni  jemal  podkupnine  kar  od  vsakogar . «

Za  hip  se  mu  je  zazdelo ,  da  bo  zajokala ,  a  se  je  obvladala  in  vstala .  Odgrnila  je  zastor  na  steni ,  ki  je  zagrinjal  vrata ,  in  le - ta  odprla .  Vstopila  je  mlada  ženska ,  se  nasmehnila  in  začela  pospravljati  posodje  za  čaj .

» Kaj  pa  pravzaprav  sploh  pričakujete  od  mene ?  Kako  naj  bi  vam  pomagal ? «

Wallander  ga  je  osuplo  pogledal .

Narednik  je  odmajal  z  glavo .  » Nisem  pooblaščen  za  to ,  da  bi  videl  vsebino  rdečih  kartotek , «  je  rekel .

» Nobenih  imen  ni  omenjal , «  je  rekel  Wallander .

» Ali  ni  tudi  Švedska ? «

» Tudi  ko  je  rekel ,  da  je  neki  visok  policijski  funkcionar  globoko  vpleten  v  kriminalno  dejavnost ? «

» Nimam  navade  izdajati  zaupnosti . «

Murniers  je  govoril  o  razumnosti  majorja  Liepe ,  polkovnik  Putnis  pa  o  njegovi  nerazumnosti .  V  luči  tega ,  kar  mu  je  Putnis  blagovolil  razkriti  o  Murniersu ,  to  morda  niti  ni  bilo  tako  zelo  težko  razumeti ;  toda  ko  je  Wallander  takole  sedel  na  pokrovu  straniščne  školjke ,  mu  je  postalo  jasno ,  da  bi  od  svojih  dveh  polkovnikov  pričakoval ,  da  bosta  imela  ravno  nasprotna  pogleda . 

Ogledal  si  je  obraz  v  zrcalu  in  videl ,  da  postaja  čedalje  bolj  podoben  očetu .  Maček  ga  ni  navdajal  le  z  bednim  občutjem ,  da  je  zdaj  nekaj  za  vekomaj  zgubljeno ,  ampak  je  v  njegovih  krempljih  opažal  tudi  prva  znamenja  starosti ,  ki  so  se  kazala  na  bledem ,  zabuhlem  obrazu  v  zrcalu .  O  pol  osmih  je  odšel  v  jedilnico ,  popil  skodelico  kave  in  se  posilil  z  jajcem  na  oko .  Zdaj ,  ko  je  imel  v  sebi  nekaj  kave ,  se  je  počutil  malce  bolje .  Imel  je  še  kake  pol  ure  zase ,  preden  naj  bi  ponj  prišel  narednik  Zids ,  in  še  enkrat  je  šel  v  mislih  skozi  vsa  dejstva  te  zamotane  kite  dogodkov ,  ki  se  je  začela  napletati ,  ko  je  na  mossbyjski  plaži  naplavilo  dvoje  lepo  oblečenih  mrtvecev .  Skušal  je  premleti  odkritje ,  do  katerega  se  je  dokopal  prešnji  večer ,  se  pravi  možnost ,  da  je  bil  Putnis ,  ne  pa  Murniers ,  tisti ,  ki  je  vlekel  vrvice  v  zakulisju ,  toda  misel  na  to  ga  je  samo  vrnila  na  prvo  polje  na  šahovnici .  Nič  ni  bilo  jasno .  Jasno  mu  je  bilo  le  to ,  da  je  preiskava  v  Latviji  potekala  v  povsem  drugačnih  okolnostih ,  kot  bi  potekala  na  Švedskem .  Zbiranje  dejstev  in  ugotavljanje  niza  dokazov  sta  bila  v  senci  nerazvidnega  zakulisja  totalitarne  države  toliko  težavnejša .

» In  kaj  je  še  povedal ? «

» Res  je , «  je  rekel  Wallander .  » Mora . «

Tedajci  se  je  Wallanderju  mahoma  posvetilo ,  kako  je  bila  vsa  ta  orjaška  zarota  najverjetneje  organizirana .  Zdaj  ni  videl  le  njenega  obsega  in  domiselne  mešanice  resnice  in  laži ,  lažnih  sledi  in  premeteno  sestavljenih  verig  vzrokov  in  posledic ,  ampak  mu  je  bilo  tudi  enkrat  za  vselej  jasno ,  da  je  bil  major  Liepa  res  tisti  izurjeni  in  častivredni  policijski  inšpektor ,  za  katerega  ga  je  ves  čas  imel .  Razumel  je  strah  Baibe  Liepa ,  in  razumel  je  tudi  njeno  kljubovalnost .  In  vedel  je :  čeprav  se  bo  zdaj  prisiljen  vrniti  domov ,  jo  bo  moral  še  enkrat  videti .  To  ji  je  pač  bil  dolžan ,  kakor  je  bil  svoje  dolžan  mrtvemu  majorju .

» Ja , «  je  pritrdil  Wallander .  » Rad  bi  videl  vse ,  kar  je  vredno  videti . «

Je  bilo  res  tako ?  Se  je  res  zaljubil  v  Baibo  Liepa ?

Ob  misli  na  to  je  takoj  postal  boljše  volje ,  in  vrnil  se  je  k  avtu .  Poslovil  se  je  od  narednika  in  šel  v  recepcijo  po  svoj  ključ ,  in  tam  so  mu  izročili  pismo  polkovnika  Putnisa ,  v  katerem  ga  je  ta  obveščal ,  da  njegovo  letalo  za  Helsinke  leti  naslednjega  dopoldneva  o  pol  desetih .  Odšel  je  v  svojo  sobo ,  se  okopal  v  mlačni  vodi  in  se  spravil  v  posteljo .  Še  tri  ure  je  imel  do  zmenka  z  Inese ,  in  še  enkrat  je  v  mislih  premlel  vse ,  kar  se  je  zgodilo .  Skušal  se  je  postaviti  v  majorjev  položaj  in  si  zamisliti ,  kako  globok  prezir  je  moral  čutiti  Karlis  Liepa .  Prezir ,  a  tudi  nemoč  ob  dejstvu ,  da  je  sicer  imel  dostop  do  resnice ,  vendar  ni  mogel  storiti  ničesar .  Zrl  je  v  samo  srčiko  korupcije ,  katere  del  sta  bila  med  drugim  najverjetneje  kar  obadva  polkovnika ,  Putnis  in  Murniers ,  ki  sta  se  shajala  s  kriminalci  in  ustvarjala  okoliščine ,  ki  jih  niti  mafiji  ni  uspelo  ustvariti :  državno  nadzorovan  kriminal .  Liepa  je  vse  to  videl ,  in  videl  je  preveč ,  in  to  je  plačal  z  življenjem .  A  nekje  je  bilo  njegovo  pričevanje ,  poročila  o  njegovi  preiskavi  in  njegov  dokaz .

» Nikoli  mi  ga  ni  omenil . «

» Očeta  je  imel  nadvse  rad , «  je  rekla .  » Ampak  nikoli  mu  ne  bi  zaupal  takšnih  dokumentov . «

Nič  ni  odgovoril ,  in  ona  ni  silila  vanj .  Očitno  je  bila  prepričana ,  da  se  bo  res  vrnil .  V  sobo  se  je  vrnila  Inese ,  in  Baiba  Liepa  si  je  bila  zdaj  že  nekoliko  opomogla  od  prve  pretresenosti  spričo  novice ,  da  je  Upitis  podpisal  priznanje .

» V  naši  državi  lahko  umreš ,  če  kaj  rečeš , «  je  rekla ,  » pa  tudi ,  če  ničesar  ne  rečeš .  Ali  pa  če  rečeš  kaj  napačnega .  Ali  pa  če  se  pogovarjaš  z  napačnimi  ljudmi .  Toda  Upitis  je  močan .  On  ve ,  da  ga  ne  bomo  pustili  na  cedilu .  On  ve ,  da  njegovo  priznanje  ni  resnično .  In  zato  bomo  na  koncu  tudi  zmagali . «

» Se  bom  potrudil , «  je  pokimal  Wallander .  » Kaj ,  ko  bi  vas  skušal  pregovoriti ,  da  greste  z  mano  v  sobo . « 

Zasmejala  se  je .

Bilo  je  že  pozno  zvečer ,  ko  je  pristal  v  Sturupu .  Nihče  ga  ni  prišel  počakat ,  zato  se  je  v  Ystad  zapeljal  s  taksijem  in  je  med  vožnjo  z  zadnjega  sedeža  ogovarjal  voznika ,  ki  je  vozil  vse  prehitro ,  ter  klepetal  z  njim  o  vremenu .  In  ko  ni  bilo  ničesar  več  povedati  o  megli  in  snežinkah ,  ki  so  poplesavale  v  snopih  žarometov ,  se  mu  je  mahoma  zazdelo ,  da  v  avtu  diši  po  Baibinem  parfumu ,  in  ob  misli ,  da  je  ne  bi  več  videl ,  ga  je  stisnilo  v  grlu .

» Potem  ima  lahko  otroke . «

» Nikoli  ni  prepozno  priti  k  pameti , «  je  rekel  naposled .  » Edino ,  kar  boš  obžaloval ,  bo  to ,  da  si  tako  dolgo  potreboval ,  preden  si  se  odločil . «

» Ko  bi  si  ga  lahko  tudi  jaz , «  je  zavzdihnil  otožno .  » Ravnokar  sem  prebiral  nekakšen  neskončen  memorandum  nacionalne  policijske  uprave .  In  predstavljal  sem  si ,  da  vsi  moji  kolegi  po  vsej  tej  širni  deželi  počno  isto ,  da  se  vsak  od  njih  ta  trenutek  sklanja  nad  mizo .  Prebral  sem  ga  do  konca ,  potem  pa  sedel  tule  in  ugotavljal ,  da  se  mi  še  sanja  ne ,  o  čem  je  pisalo .  Od  nas  pričakujejo ,  da  bomo  dali  pripombe  k  raznim  prejšnjim  dokumentom  o  nekakšnem  silnem  načrtu  reorganizacije ,  ampak  pojma  nimam ,  na  katerega  od  vseh  tistih  dokumentov  se  ta  memorandum  sploh  nanaša . «

Björk  je  pokimal  in  si  zabeležil .

» Ničesar  nočem  slišati ,  dokler  ne  izvem ,  kdo  ste , «  je  rekel  naposled .  » Preprosto  kot  le  kaj . «

» Vse  svoje  življenje  sem  preživel  v  izgnanstvu , «  je  nadaljeval  Lippman .  » Prvih  deset  let ,  tja  do  srede  petdesetih ,  sem  verjel ,  da  se  bom  nekega  dne  lahko  vrnil  v  domovino .  Potem  so  prišla  neskončna  šestdeseta  in  sedemdeseta ,  ko  sem  opustil  vsakršno  upanje .  Edinole  zelo  stari  Latvijci ,  ki  so  živeli  v  izgnanstvu ,  edino  zares  stari  in  zares  mladi  in  zares  nori  Latvijci  so  še  verjeli ,  da  se  bo  svet  spremenil  in  da  se  bomo  nekega  dne  lahko  vrnili  domov .  Verjeli  so  v  nekakšen  dramatični  preobrat ,  medtem  ko  sem  jaz  pričakoval  razvlečen  konec  tragedije ,  ki  je  bilo  celo  še  tedaj  videti  brezizhodna .  Toda  na  vsem  lepem  so  se  reči  vendarle  začele  premikati .  Iz  domovine  smo  začeli  dobivati  skrivnostna  sporočila  in  optimistične  vesti .  Videli  smo ,  da  je  sovjetski  velikan  začel  drgetati ,  kakor  da  bi  ga  naposled  premagala  nekakšna  vročica ,  ki  je  sicer  že  ves  čas  tlela  v  njem .  Kaj  je  res  mogoče ,  da  so  bo  nazadnje  vendarle  zgodilo  tisto ,  na  kar  sploh  nismo  več  upali ?  Še  vedno  ne  poznamo  odgovora  na  to  vprašanje .  In  dobro  vemo ,  da  nam  prav  lahko  še  enkrat  pred  nosom  speljejo  svobodo .  Sovjetska  zveza  je  precej  oslabljena ,  ampak  takšna  je  mogoče  samo  začasno .  Nimamo  več  prav  dosti  časa  na  razpolago .  Major  Liepa  je  to  dobro  vedel ,  in  prav  to  ga  je  tako  gnalo  naprej . «

» Nevidnega ? «

Tistega  dne ,  ko  se  je  Wallander  vračal  v  Rigo ,  je  bila  nad  Baltikom  gosta  megla .

Nočno  nebo  je  bilo  polno  zvezd .  Preuss  je  bil  z  njim ,  odkar  ga  je  poiskal  na  krovu  trelleborškega  trajekta ,  in  očitno  ni  bil  povsem  ravnodušen  do  tega ,  kar  ju  je  čakalo .  Wallander  je  v  temi  slišal  njegovo  hitro  in  neenakomerno  dihanje .

Veje  in  vejice  so  drezale  in  praskale  Wallanderja  v  obraz .  Še  zadnjo  mejo  prestopam ,  je  pomislil ,  a  v  želodcu  imam  bodečo  žico .

Še  dolgo  ni  pozabil  navala  veselja  in  olajšanja ,  ki  sta  ga  preplavila  ob  pogledu  nanjo ,  ob  dejstvu ,  da  je  po  vsem  tem  neznanem  končno  naletel  na  znani  obraz .  Nasmehnila  se  mu  je  v  brlivi  luči  svetilke ,  a  on  se  ni  mogel  domisliti  ničesar ,  kar  bi  ji  rekel .  Preuss  mu  je  pomolil  svojo  suhljato  dlan  v  slovo ,  in  še  preden  se  je  Wallander  utegnil  posloviti  od  njega ,  ga  je  pogoltnil  gozd .

» Zakaj  pa  ne  odgovarjaš  na  moja  vprašanja ?  Nekaj  se  je  zgodilo ;  vidim ,  da  si  na  smrt  prestrašena .  Za  kaj  gre ? «

Wallander  se  je  znašel  v  skladišču ,  polnem  igrač .  Kamorkoli  mu  je  nesel  pogled ,  povsod  je  videl  same  lesene  stalaže ,  nagrmadene  s  pupami .  Kakor  da  bi  se  bil  spustil  v  nekakšne  podzemeljske  katakombe ,  v  katerih  bi  se  obrazi  pup  kot  kakšne  hudobne  lobanje  režali  vanj .  Bilo  je  kakor  v  sanjah .  Mogoče  je  pa  res  ležal  v  svoji  postelji  v  Mariagatanu  v  Ystadu  in  nič  od  tega ,  kar  ga  je  obdajalo ,  ni  bilo  resnično ?  In  je  moral  zdaj  samo  še  čim  bolj  enakomerno  dihati  in  počakati ,  da  se  zbudi .  Ampak  nobenega  takšnega  odrešilnega  prebujenja  ni  bilo ,  ki  bi  se  ga  lahko  nadejal .  Iz  senc  so  se  izvili  trije  moški ,  ki  jim  je  sledila  neka  ženska .  Wallander  je  med  njimi  prepoznal  voznika ,  ki  je  takrat ,  ko  se  je  pogovarjal  z  Upitisom ,  molče  sedel  v  mraku . 

» Ampak  kako  neki ? «

Potem  se  je  vse  zelo  hitro  zgodilo .  Vrata  skladišča  so  se  nenadoma  na  stežaj  odprla .  Wallander  je  skočil  pokonci  in  videl  Inese ,  ki  je  tekla  med  vrstami  polic  in  kričala .  Pojma  ni  imel ,  kaj  se  dogaja ,  a  že  naslednji  trenutek  je  odjeknila  silovita  eksplozija ,  in  vrgel  se  je  za  neke  police ,  naložene  z  glavami  lutk .

Tedajci ,  tako  rekoč  v  istem  trenutku ,  ga  je  zagledala  tudi  ona ,  stoječega  ob  enem  izmed  zajetnih  stebrov  v  preddverju .  Videl  je ,  da  ga  je  pri  priči  prepoznala ,  da  je  vedela ,  kdo  je ,  in  da  se  ne  boji  ponovnega  srečanja  z  njim .  Šel  je  torej  do  stojnice ,  stegnil  roko  in  na  glas  v  angleščini  povedal ,  da  bi  rad  kupil  razglednice .  Da  bi  ji  dal  časa  in  bi  si  opomogla  od  njegovega  nenadnega  prihoda ,  je  govoril  naprej .  Ali  ima  mogoče  kake  razglednice  stare  Rige ?  Nikogar  ni  bilo  v  bližini ,  in  ko  se  mu  je  zdelo ,  da  je  govoril  dovolj  dolgo ,  se  je  nagnil  k  njej ,  kakor  da  jo  prosi ,  naj  mu  razloži  nekakšne  podrobnosti  na  eni  izmed  razglednic .

Zahvalil  se  ji  je ,  kot  se  zahvali  zadovoljna  stranka ,  vtaknil  neko  brošurico  v  žep  in  odšel  iz  hotela .  Naslednjo  uro  je  preživel  v  množici  kupcev  v  eni  izmed  velikih  veleblagovnic ,  in  da  bi  malce  spremenil  svojo  zunanjost ,  si  je  kupil  nov  klobuk .  Čez  eno  uro  pa  je  šel  stat  na  tisto  avtobusno  postajališče .  Videl  jo  je  priti  iz  hotela ,  in  ko  je  prišla  stat  poleg  njega ,  se  je  delala ,  kot  da  ga  še  nikoli  ni  videla .  Čez  nekaj  minut  je  pripeljal  avtobus ;  vstopila  sta  in  Wallander  je  sédel  nekaj  sedežev  za  njo .  Avtobus  je  kake  pol  ure  vijugal  po  mestnem  središču ,  nato  pa  se  usmeril  nekam  proti  predmestju .  Skušal  si  je  zapomniti  pot ,  toda  edino ,  kar  je  spotoma  prepoznal ,  je  bil  velikanski  park  Kirov .  Prišli  so  do  orjaškega  naselja  zanikrnih  stanovanjskih  blokov ,  in  ko  je  pritisnila  na  zvonec ,  da  bi  avtobus  ustavil ,  se  je  to  zgodilo  tako  nepričakovano ,  da  mu  je  komaj  uspelo  pravi  čas  izkočiti .  Šla  sta  čez  zamrzlo  igrišče ,  kjer  je  nekaj  otrok  plezalo  po  zarjavelih  plezalih .  Wallander  je  nehote  brcnil  v  napihnjeno  mačjo  crkovino ,  ki  je  ležala  na  tleh .  Sledil  je  ženski  v  temačen ,  odmevajoč  vhod .  Prišla  sta  na  nekakšen  odprt  atrij ,  kjer  se  jima  je  mrzel  veter  zagrizel  v  obraz .  Obrnila  se  je  k  njemu .

» Moje  stanovanje  je  zelo  majhno , «  je  rekla .  » Z  mano  živi  tudi  moj  oče ,  zelo  star  je  že .  Rekla  mu  bom  samo ,  da  ste  prijatelj  brezdomec .  Pri  nas  je  namreč  vse  polno  brezdomcev ,  in  čisto  naravno  je ,  da  si  pomagamo  med  sabo .  Pozneje  se  bosta  iz  šole  vrnili  še  moji  hčeri .  Pustila  jima  bom  sporočilo  z  naročilom ,  naj  vam  skuhata  čaja .  Zelo  uborno  je ,  ampak  to  je  vse ,  kar  vam  lahko  ponudim .  Jaz  moram  takoj  nazaj  v  hotel . «

Po  obedu  sta  dekleti  pospravili  mizo  in  pomili  posodo ,  starec  pa  se  je  vrnil  v  posteljo  počivat .

Za  hip  je  pomislila ,  preden  je  odgovorila .  » Saj  niti  tega  ne  vem ,  ali  ima  Švedska  pri  nas  sploh  veleposlaništvo . «

Je  bilo  to  mogoče ?  Ogledal  si  je  pomisel  z  različnih  zornih  kotov  in  jo  skušal  zavreči  kot  nesmiseln  domislek .  Vendar  se  je  ni  mogel  otresti .

» Karlis  je  bil  pač  tak .  Ujemalo  bi  se  z  njegovim  značajem . «

» Ne  vem . «

Wallander  jo  je  pogledal .  O  njeni  poprejšnji  izčrpanosti  ni  bilo  več  ne  duha  ne  sluha .

Na  lepem  ga  je  ujezil  njegov  lastni  strah .  Zakaj  je  v  tej  deželi  vse  tako  prekleto  težavno ?  Kako  naj  ji  pomagal ,  ko  pa  nič  ni  tako ,  kot  bi  moralo  biti ,  nič  podobno  temu ,  česar  je  bil  navajen ?

» Kako  pa  ti  ga  je  uspelo  dobiti ? «  je  vprašala .

Sedla  je  poleg  njega  na  rob  postelje .

Nenadoma  se  je  ujezil .

Vrnila  sta  se  v  Rigo .  Baiba  je  poklicala  s  pošte  in  se  uspešno  zlagala .  Potem  sta  šla  v  pokrito  tržnico .  Naročila  mu  je ,  naj  počaka  v  veliki ,  hangarju  podobni  dvorani ,  kjer  so  prodajali  ribe .  Gledal  je  za  njo ,  ko  se  je  izgubila  v  gneči ,  in  pomislil  je ,  da  je  nemara  nikdar  več  ne  bo  videl .  Toda  vrnila  se  je ,  potem  ko  se  je  na  oddelku  z  mesnicami  sestala  z  Mikelisom :  hodila  sta  od  stojnice  do  stojnice ,  si  ogledovala  meso  in  govorila ;  povedala  mu  je ,  da  v  resnici  ni  nobenih  bančnih  roparjev  in  nobenih  dolarjev .  Wallander  ji  je  bil  namreč  med  vožnjo  nazaj  v  Rigo  zabičal ,  naj  si  nič  ne  pomišlja ,  ampak  se  požene  z  glavo  naprej  in  mu  odkrito  pove  vso  štorijo .  Druge  možnosti  ni  bilo .  Bila  je  igra  na  vse  ali  nič .

Mikelis  je  Wallanderju  narisal  načrt ,  kako  se  pride  do  arhivov :  na  poti  bo  moral  odkleniti  troje  vrat .  Ključe  mu  bo  dal  Mikelis .  V  najspodnejši  kleti ,  v  arhivu ,  bo  ob  zadnjih  vratih  čakal  stražar .  Mikelis  ga  bo  natanko  o  pol  desetih  s  telefonskim  klicem  zvabil  proč .  Uro  pozneje ,  o  pol  polnoči ,  bo  šel  Mikelis  v  klet  in  stražarja  odpeljal  s  sabo ,  pod  pretvezo ,  naj  mu  pomaga  pri  kaki  izmišljeni  nalogi .  Takrat  bo  moral  Wallander  zapustiti  arhiv .  Odtlej  bo  prepuščen  sam  sebi .  Če  bo  na  hodnikih  naletel  na  kakega  dežurnega  policista  in  bo  ta  postal  sumničav ,  se  bo  moral  znajti  sam .

Prostor  je  bil  kakor  kakšen  podzemeljski  hangar .  Nikoli  si  ne  bi  bil  mislil ,  da  je  lahko  arhiv  kaj  tako  gromozanskega .  Za  hipec  je  obstal ,  pretresen  spričo  neskončnih  niz  omar  in  polic ,  natlačenih  s  kartotekami .  Soba  zla ,  je  pomislil .  Kaj  si  je  mislil  major ,  ko  je  prišel  semkaj  in  podtaknil  bombo ,  za  katero  je  upal ,  da  bo  prej  ali  slej  eksplodirala ?

Obstal  je  in  se  ozrl  okrog  sebe .  Jasno  mu  je  bilo ,  da  je  zašel  toda  ali  je  zašel  predaleč  ali  pa  je  zavil  kje ,  kjer  po  tem ,  kar  mu  je  narisal  Mikelis ,  ne  bi  smel ?  Vrnil  se  je  po  svojih  stopinjah .  Mahoma  se  je  zavedel ,  da  nima  pojma ,  kje  je ,  in  zajela  ga  je  panika .  Pogledal  je  na  uro  in  videl ,  da  mu  je  ostalo  še  dvainštirideset  minut .  Zdaj  bi  moral  že  biti  na  pravem  koncu  arhiva .  Na  tihem  je  zaklel .  Je  bil  Mikelisov  načrt  napačen ?  Zakaj  ne  najde  tistega  mesta ?  Sklenil  je ,  da  bo  najboljše ,  če  začne  znova ,  in  stekel  je  med  vrstami  polic  nazaj  proti  vhodu .  V  naglici  mu  je  uspelo  prevrniti  kovinski  koš  za  papir ,  ki  je  s  silovitim  žvenkom  treščil  ob  kartotečno  omaro .  Stražar ,  je  pomislil .  Ta  trušč  se  je  od  zunaj  gotovo  slišal .  Odrevenel  je  na  mestu  in  prisluhnil :  nič ,  nobenega  škrtanja  ključev  v  ključavnici .  V  tistem  trenutku  se  je  moral  dokončno  sprijazniti  z  dejstvom ,  da  ne  more  več  brzdati  črevesja .  Spustil  je  hlače ,  počenil  nad  košem  za  papir  in  se  olajšal .  Ves  besen  in  in  z  gnusom  obenem  je  segel  po  kartoteki  na  najbližji  polici ,  iztrgal  iz  nje  nekaj  pol  papirja ,  na  katerih  je  bil  najbrž  zapisnik  s  kakega  zaslišanja  ali  kaj  podobnega ,  in  se  obrisal .  Potem  je  začel  še  enkrat  od  začetka ,  zavedajoč  se ,  da  mora  tokrat  za  vse  na  svetu  najti  pravo  mesto ,  sicer  bo  prepozno .  Tiho  se  je  priporočil  Rydbergu  in  ga  poprosil ,  naj  ga  vodi ,  potem  pa  začel  šteti  stalaže  in  oddelke ,  in  tokrat  je  bil  prepričan ,  da  se  ni  zmotil .  A  za  to  je  bil  porabil  vse  preveč  časa ,  in  zdaj  je  imel  na  voljo  samo  še  pol  ure ,  v  kateri  je  moral  najti  poročilo .  Močno  je  dvomil ,  da  bo  to  dovolj .  Začel  je  iskati .  Mikelis  mu  ni  znal  podrobneje  povedati ,  kako  so  kartoteke  razmeščene ,  tako  da  se  je  moral  Wallander  znajti  sam  in  se  na  slepo  prebijati  skoznje .  Takoj  mu  je  bilo  jasno ,  da  si  ne  sledijo  po  abecednem  redu .  Bili  so  oddelki  in  pododdelki ,  in  nemara  celo  podpododdelki .  To  so  vse  sami  nelojani  državljani ,  je  pomislil .  Tu  so  vsi  ljudje ,  ki  so  jih  stalno  nadzorovali  in  strahovali ,  vsi  tisti ,  ki  so  jih  razglasili  ali  ožigosali  kot  kandidate  za  naziv  » državni  sovražnik « .  Preveč  jih  je ,  da  bi  lahko  kdaj  našel  Baibino  kartoteko .

Seveda  še  malo  ni  bila  pomota .  Policist  mu  je  ukazal ,  naj  vstane  z  rokami  nad  glavo ,  nato  pa  mu  pomignil ,  češ  da  naj  se  zgane  in  hodi  pred  njim .  Pri  tem  ga  je  nenehno  suval  s  pištolino  cevjo  v  hrbet . 

Zakaj  laže ,  je  ves  vročičen  pomislil .  Zakaj  se  trudi  lagati  tako  prepričljivo ,  samo  da  ne  bi  opazil ?

Videl  je ,  da  je  na  koncu  z  živci .  Ne  zgrudi  se  mi  zdaj ,  zdaj  še  ne ,  je  pomislil  obupano .  Še  vedno  sva  en  korak  pred  njimi ,  dokler  ne  vedo ,  ali  imam  majorjevo  poročilo  ali  ne .

» Še  sam  komaj  vem , «  je  rekel  Wallander .  » To  je  zelo  dolga  zgodba . «

Wallander  je  pokimal  in  se  nasmehnil  Baibi .  Ta  je  bila  še  vedno  napeta  kot  struna  in  očitno  sploh  ni  razumela ,  kaj  se  dogaja .

» Murniers , «  je  rekel  Wallander .  » Se  pravi ,  da  je  bil  on ? «

Potem  mu  je  zmanjkalo  tal  pod  nogami .  Ko  se  je  spet  zavedel ,  je  ležal  na  bolnišnični  postelji ,  roko  je  imel  povito  v  mavec  in  bolečine  končno  ni  bilo  več .  Na  pragu  je  stal  polkovnik  Murniers  s  cigareto  v  roki  in  se  mu  smehljal .

» Saj  pravzaprav  nisem  naredil  nič  drugega  kot  celo  vrsto  napak , «  je  odvrnil  Wallander .  » Bil  sem  na  napačni  sledi  in  nisem  sprevidel ,  kako  so  reči  povezane ,  dokler  ni  bilo  že  prepozno . «

Odgovor  je  Wallanderja  navdal  z  nelagodjem .  » Ampak  ti  papirji  bodo  seveda  objavljeni ,  ali  ne ? «

» Potni  list ,  ki  ga  trenutno  imate ,  je  dokaj  dvomljive  vrednosti , «  je  rekel  Murniers ,  » vendar  bom  poskrbel ,  da  se  boste  lahko  brez  težav  vrnili  na  Švedsko .  Kdaj  pa  mislite  oditi ? «

Prišla  sta  do  avta ,  ki  je  čakal ,  da  odpelje  Wallanderja  k  Baibi ,  in  se  poslovila  drug  od  drugega .

Wallanderju  je  šel  Martinssonov  način  izražanja  na  živce .  Turobna  resničnost ,  s  katero  so  se  morali  kot  policisti  ukvarjati ,  se  mu  je  od  nekdaj  zdela  vse  prej  kot  primerna  za  odevanje  v  poetično  okrasje .  Ampak  rekel  ni  nič  in  je  samo  čakal .

» Bila  sta  dva , «  ga  je  popravil  Wallander .

» Svoje  čase ? «

» Saj  še  nisem  končal , «  je  rekel  Martinsson .  » Zdaj  pride  na  vrsto  še  drugi  del  zgodbe .  Ste  včeraj  brali  časopise ? «

Wallander  je  bil  že  zdavnaj  nehal  kupovati  časopise  oziroma  jih  je  kupil  le ,  če  je  preiskoval  kak  primer ,  o  katerem  so  se  v  tisku  še  posebej  na  široko  razpisali .  Odkimal  je ,  in  Martinsson  je  nadaljeval .
