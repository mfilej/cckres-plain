 
OBA  BREGOVA  CARLOS  FUENTE  SCIP  -  Kataložni  zapis  o  publikaciji  Narodna  in  univerzitetna  knjižnica ,  Ljubljana  821.134.2 ( 72 ) - 31  821.134.2.09Fuentes  C. ( 082 )  FUENTES ,  Carlos  Oba  bregova  /  Carlos  Fuentes  ;  [ prevedle  Maja  Šabec  . . .  et  al. ] .  -  Ljubljana  :  Javni  sklad  Republike  Slovenije  za  kulturne  dejavnosti  -  revija  Mentor ,  2007 .  -  ( Zbirka  Mentorjeva  prevajalnica )  ISBN  978 - 961 - 6141 - 56 - 7  235155456Prevedle  Maja  Šabec  ( mentorica ) ,  Sabina  Adanič ,  Tea  Jelnikar ,  Ana  Jurc ,  Kristina  Koritnik ,  Lea  Mihelčič ,  Špela  Oman ,  Marjeta  Smrdel ,  Simona  Sredanovič ,  Tina  Švelc ,  Barbara  ŽakeljJuanu  GoytisoluSvet  idej  se ,  kakor  planeti  v  svojih  orbitah ,  nagiba  h  krožnosti. ( AMOS  OZ ,  Pozna  ljubezen ) Combien  de  royaumes  nous  ignorent ! ( PASCAL ,  Pensées ) 10 .  Jaz  sem  vse  to  videl .  Padec  vélikega  azteškega  mesta  sredi  hrumenja  bobnov ,  trk  jekla  ob  kremen  in  ogenj  iz  kastiljskih  plamenometov .  Videl  sem  gorečo  vodo  lagune ,  nad  katero  se  je  dvigoval  véliki  Tenochtitlan ,  dvakrat  večji  od  Córdobe .  Padli  so  svetišča ,  insignije ,  trofeje .  Padli  so  celo  sami  bogovi .  In  dan  po  porazu  smo  začeli  s  kamni  indijanskih  svetišč  graditi  krščanske  cerkve .  Če  bi  koga  vlekla  radovednost  ali  če  bi  vohljal  naokoli ,  bi  v  temeljih  stebrov  mehiške  stolnice  odkril  magična  znamenja  Boga  noči ,  zadimljeno  zrcalo  Tezcatlipoce .  Kako  dolgo  se  bodo  obdržale  nove  palače  našega  edinega  Boga ,  zgrajene  na  ruševinah  ne  enega ,  temveč  tisočerih  bogov ?  Morda  tako  dolgo  kot  njihova  imena :  Dež ,  Voda ,  Veter ,  Ogenj ,  Nesnaga  . . .  Pravzaprav  ne  vem .  Pred  kratkim  sem  umrl  za  kugo .  Strašna  smrt ,  boleča ,  neizogibna .  Šopek  razjed ,  ki  so  mi  ga  podarili  moji  lastni  staroselski  bratje  v  zameno  za  vse  zlo ,  ki  smo  jim  ga  prinesli  Španci .  Osupel  gledam ,  kako  so  to  mehiško  mesto  čez  noč  poselili  razbrazdani  obrazi ,  zaznamovani  s  kozami ,  tako  uničeni  kot  poti  osvojenega  mesta .  Vrela  voda  lagune  nemirno  valovi ;  zidov  se  je  polastila  neozdravljiva  gobavost ;  obrazi  so  za  vselej  izgubili  svojo  temno  lepoto ,  svoj  popolni  profil :  Evropa  je  za  vselej  razpraskala  obraz  temu  novemu  svetu ,  ki  je ,  če  dobro  pogledamo ,  starejši  od  evropskega .  Čeprav  iz  olimpske  perspektive ,  ki  mi  jo  daje  smrt ,  v  resnici  vidim  vse ,  kar  se  je  zgodilo ,  kot  srečanje  dveh  starih  svetov ,  obeh  tisočletnih ,  saj  so  kamni ,  ki  smo  jih  našli  tukaj ,  prav  tako  starodavni  kot  tisti  v  Egiptu ;  in  usoda  vseh  cesarstev  je  že  bila  zapisana ,  za  vedno ,  na  zidovih  Belšacarjeve  gostije .  Vse  sem  videl .  Vse  bi  rad  povedal .  Ampak  moja  pojavljanja  v  zgodovini  so  strogo  omejena  na  to ,  kar  je  bilo  o  meni  povedano .  Kronist  Bernal  Díaz  del  Castillo  me  v  svoji  Resnični  pripovedi  o  konkvisti  Nove  Španije  omeni  oseminpetdesetkrat .  Zadnje ,  kar  je  o  meni  znanega ,  je ,  da  sem  bil  že  mrtev ,  ko  je  Hernán  Cortés ,  naš  kapitan ,  oktobra  1524  odrinil  na  svojo  nesrečno  odpravo  v  Honduras .  Tako  to  zapiše  kronist  in  kmalu  pozabi  name .  Res  je ,  da  se  znova  pojavim  v  končnem  sprevodu  prikazni ,  ko  Bernal  Díaz  našteva  usode  tovarišev  iz  konkviste .  Pisatelj  ima  čudežen  spomin :  spomni  se  vseh  imen ,  ne  pozabi  niti  enega  samega  konja ,  niti  kdo  ga  je  jezdil .  Morda  razen  spomina  nima  drugega ,  s  čimer  bi  rešil  samega  sebe  pred  smrtjo .  Ali  pred  nečim  še  hujšim :  razočaranjem  in  žalostjo .  Nikar  se  ne  slepimo :  iz  teh  odkrivanj  in  osvajalskih  podvigov  ni  odnesel  cele  kože  nihče ,  ne  poraženci ,  ki  so  videli  uničenje  svojega  sveta ,  ne  zmagovalci ,  ki  niso  nikoli  v  celoti  uresničili  svojih  stremljenj ,  kvečjemu  so  brez  konca  trpeli  krivice  in  razočaranja .  Oboji  so  morali  zgraditi  nov  svet  na  skupnih  ruševinah .  To  vem  jaz ,  ker  sem  že  umrl ;  ni  pa  tega  prav  dobro  vedel  kronist  iz  Medine  del  Campo ,  ko  je  pisal  svojo  fantastično  pripoved ,  in  tako  ima ,  kaže ,  spomina  na  pretek ,  manjka  pa  mu  domišljije .  Na  njegovem  seznamu  ne  manjka  niti  en  sam  tovariš  iz  konkviste .  Vendar  veliko  večino  odslovi  z  lakoničnim  epitafom :  » Umrl  je  naravne  smrti . «  Res  je ,  da  so  nekateri  umrli  drugače ,  to  je  » v  rokah  Indi8jancev « .  Najzanimivejši  so  tisti ,  ki  jih  je  doletela  edinstvena  in  −  skoraj  vedno  −  nasilna  usoda .  Moram  dodati ,  da  sta  pri  osvajalskih  pustolovščinah  slava  in  beda  enako  v  nebo  vpijoči .  Pedra  Escudera  in  Juana  Cermeña  je  dal  Cortés  obesiti ,  ker  sta  z  ladjo  poskušala  pobegniti  na  Kubo ,  medtem  ko  je  dal  njunemu  krmarju  Gonzalu  de  Umbrii  samo  odsekati  prste  na  nogah ,  nakar  je  taisti  Umbria ,  ki  si  je ,  ves  pohabljen ,  drznil  stopiti  pred  kralja  in  se  pritožiti ,  dobil  rento  v  zlatu  in  indijanske  naselbine .  Cortés  je  verjetno  obžaloval ,  da  ni  obesil  tudi  njega .  Poglejte  torej ,  bralci ,  poslušalci ,  spokorniki  ali  kdor  koli  ste  že ,  ko  pridete  k  mojemu  grobu ,  kako  se  sprejemajo  odločitve ,  ko  čas  priganja  in  zgodovina  besni .  Vedno  bi  se  lahko  zgodilo  ravno  nasprotno  od  tega ,  kar  beleži  kronika .  Vedno .  Poleg  tega  vam  hočem  povedati ,  da  je  bilo  v  tem  podvigu  marsikaj :  od  osebnega  užitka  nekega  Moróna ,  ki  je  bil  velik  glasbenik ,  živo  rdečelasega  Porrasa ,  ki  je  bil  velik  pevec ,  pa  Ortiza ,  velikega  igralca  vihuele ,  ki  je  učil  plesati ,  do  muk  nekega  Enriqua ,  po  rodu  iz  Palencije ,  ki  se  je  zadušil  pod  težo  orožja  zaradi  utrujenosti  in  vročine .

S  Cortésovo  vojsko  sem  zdaj  ponovno  odkril  svoj  lastni  jezik ,  tistega ,  ki  mi  je  pritekel  na  ustnice  z  mlekom  moje  kastiljske  matere ,  in  se  takoj  naučil  tudi  mehiščine ,  da  sem  se  lahko  pogovarjal  z  Azteki .  Malinche  je  bila  vedno  korak  pred  menoj .  A  vprašanje ,  ki  se  vztrajno  poraja ,  je  drugo :  sem  z  vrnitvijo  v  družbo  Špancev  in  njihovega  jezika  ponovno  našel  tudi  samega  sebe ?  Ko  so  me  našli  med  Indijanci  na  Jukatanu ,  so  mislili ,  da  sem  tudi  jaz  eden  izmed  njih .  Takšnega  so  me  videli :  zagorelega ,  oguljenega ,  z  veslom  na  rami ,  obutega  v  prastare  pošvedrane  čevlje ,  s  starim  in  uničenim  ogrinjalom  ter  kosom  blaga ,  ki  mi  je  zakrival  mednožje .  Takšnega  so  me  torej  videli :  ožganega  od  sonca ,  z  razmršeno  grivo  in  z  brado ,  pristriženo  s  sulico ,  s  starikavim  in  negotovim  spolom  pod  opasnikom ,  z  mojimi  starimi  čevlji  in  mojim  izgubljenim  jezikom .  Cortés  je ,  kot  je  bilo  v  njegovi  navadi ,  dal  natančne  ukaze ,  da  bi  odpravili  vsakršen  dvom  ali  oviro .  Naročil  je ,  naj  mi  dajo  obleči  srajco  in  jopič ,  perilo ,  čepico  in  natikače ,  ter  mi  ukazal ,  naj  povem ,  kako  sem  se  znašel  tam .  Razložil  sem  mu  kar  najbolj  preprosto .  » Prihajam  iz  Écije .  Pred  osmimi  leti  se  nas  je  petnajst  mož  in  dve  ženski  izgubilo  na  poti  iz  Dariéna  na  otok  Santo  Domingo .  Naši  kapitani  so  se  sporekli  zaradi  denarja  –  iz  Paname  na  Españolo  smo  namreč  prevažali  deset  tisoč  pesov  v  zlatu  –  in  ladja  brez  krmarja  se  je  raztreščila  ob  čereh  pri  Alacranesu .  Moji  tovariši  in  jaz  smo  zapustili  nesposobne  in  nezveste  poveljnike  ter  z  nasedle  ladje  odveslali  v  čolnu .  Mi40slili  smo ,  da  plujemo  proti  Kubi ,  a  so  nas  močni  tokovi  zanesli  daleč  stran ,  proti  tej  zemlji ,  ki  se  ji  reče  Jukatan . «  V  tistem  trenutku  nisem  mogel  odvrniti  pogleda  od  moža  s  poslikanim  obrazom ,  preluknjanimi  ušesi  in  spodnjo  ustnico ,  ki  me  je ,  obdan  z  ženo  in  tremi  otroki ,  s  pogledom  prosil  nekaj ,  kar  sem  že  vedel .  Spet  sem  pogledal  Cortésa  in  opazil ,  da  je  vse  to  videl .  » Sem  nas  je  prispelo  deset  mož .  Devet  so  jih  ubili  in  samo  jaz  sem  preživel .  Zakaj  so  mene  pustili  pri  življenju ?  Tega  do  smrti  ne  bom  vedel .  Obstajajo  skrivnosti ,  po  katerih  je  bolje  ne  spraševati .  To  je  ena  izmed  njih  . . .  Predstavljajte  si  skoraj  utopljenega  brodolomca ,  ki  ga  golega  naplavi  na  kot  kremen  trdo  obalo ,  na  kateri  je  ena  sama  koliba  in  v  njej  pes ,  ki  ob  pogledu  name  ni  zalajal .  Morda  me  je  to  rešilo ;  zgrabil  sem  priložnost ,  medtem  ko  se  je  pes  z  laježem  pognal  proti  mojim  tovarišem  in  tako  sprožil  preplah  in  napad  staroselcev .  Ko  so  me  našli  skritega  v  kolibi ,  kjer  mi  je  pes  lizal  roko ,  so  se  smejali  in  se  živahno  pogovarjali  med  seboj .  Pes  je  zadovoljno  mahal  z  repom  in  odpeljali  so  me ,  ne  s  častmi ,  pač  pa  tovariško ,  do  skupinice  kmečkih  koč ,  ki  so  bile  postavljene  ob  vznožju  ogromnih  piramidastih  zgradb ,  zdaj  že  preraslih  z  rastlinjem  . . . «  » Od  takrat  sem  bil  koristen .  Pomagal  sem  pri  gradnji .  Pomagal  sem  jim  gojiti  njihov  borni  pridelek .  V  zameno  sem  posadil  tudi  semena  pomarančevca ,  ki  so ,  skupaj  z  vrečo  žita  in  sodčkom  rdečega ,  priplula  v  čolnu ,  ki  nas  je  vrgel  na  to  obalo . «  Cortés  me  je  povprašal  po  tovariših  in  pri  tem  nepremično  strmel  v  Indijanca  s  poslikanim  obrazom  v  spremstvu  žene  in  treh  otrok .  » Nisi  mi  povedal ,  kaj  se  je  zgodilo  s  tvojimi  tovariši . «  Da  bi  odvrnil  Cortésov  vrtajoči  pogled ,  sem  nadaljeval  svojo  zgodbo ,  pa  čeprav  si  tega  nisem  želel ,  ker  sem  moral  povedati ,  kar  je  sledilo .  » Poglavarji  teh  krajev  so  si  nas  razdelili  med  seboj . «  » Bilo  vas  je  deset .  Vidim  samo  tebe . «  Spet  sem  se  ujel  v  past :  » Večino  so  žrtvovali  malikom . «  » In  ženski ? «  » Tudi  oni  sta  umrli ,  ker  so  ju  silili  mleti  in  nista  bili  vajeni  delati  cele  dneve  kleče  na  soncu . «  » In  ti ? «  » Za  sužnja  me  imajo .  Ne  počnem  drugega ,  kot  da  nosim  drva  in  okopavam  koruzo . «  » Hočeš  iti  z  nami ? «  To  me  je  vprašal  Cortés  in  pogled  ponovno  obrnil  na  Indijanca  s  poslikanim  obrazom .  » Jerónimo  de  Aguilar ,  doma  iz  Écije , «  sem  hitro  zdrdral ,  da  bi  odvrnil  pozornost  kapitana .  Cortés  se  je  približal  Indijancu  s  poslikanim  obrazom ,  se  mu  nasmehnil  in  enega  od  otrok  pogladil  po  laseh ,  ki  so  bili  kljub  njegovi  temni  koži  in  črnim  očem  svetli  in  skodrani ,  in  pri  tem  govoril :  » Kanibalizem ,  suženjstvo  in  barbarski  običaji .  Pri  tem  hočeta  ostati ? «  Skušal  sem  ga  zamotiti ,  pritegniti  njegovo  pozornost .  Na  srečo  sem  pod  svojim  starim  ogrinjalom  hranil  pomarančo ,  sadež  drevesa ,  ki  sva  ga  tukaj  zasadila  z  Guerrerom .  Pokazal  sem  jo ,  kot  da  bi  bil  za  trenutek  kralj  vseh  zakladov :  v  rokah  sem  držal  sonce .  Obstaja  kakšna  podoba ,  ki  bi  boljše  zajela  našo  identiteto  kot  Španec ,  ki  jé  pomarančo ?  Z  radostjo  sem  zagrizel  v  grenko  lupino ,  vse  dokler  moji  goli  zobje  niso  našli  skritega  mesa  pomaranče ,  nje ,  ženske - sadeža ,  sadeža - samice .  Sok  mi  je  stekel  po  bradi .  Zasmejal  sem  se ,  kot  da  bi  spraševal  Cortésa :  » Bi  rad  boljši  dokaz  za  to ,  da  sem  Španec ? «  Kapitan  mi  ni  odgovoril ,  je  pa  pohvalil  dejstvo ,  da  tu  rastejo  pomaranče .

OSVAJALSKO  PREVAJALSKA  ODPRAVA  V  IZOLI  Na  španski  delavnici  štiridnevne  prevajalske  šole ,  ki  jo  vsako  jesen  organizira  Javni  sklad  RS  za  kulturne  dejavnosti ,  se  je  oktobra  2006  v  Izoli  zbralo  deset  udeleženk ,  študentk  španskega  jezika  in  književnosti  na  Filozofski  fakulteti  v  Ljubljani .  Na  programu  je  bilo  prevajanje  izbranih  odlomkov  iz  zgodbe  Oba  bregova  sodobnega  mehiškega  pripovednika  Carlosa  Fuentesa .  Besedilo  je  z  vsebinsko  razvejenostjo  in  nepričakovanimi  obrati ,  ki  se  na  koncu  presenetljivo  povežejo  v  koherentno  in  nadčasovno  sporočilo ,  vse  očaralo  že  po  prvem  branju .  Takoj  je  bilo  jasno  tudi ,  da  je  pred  nami  zahtevna  naloga ,  na  katero  se  je  treba  temeljito  pripraviti :  osvežiti  zgodovinska  dejstva  o  odkrivanju  oz.  osvajanju  novega  sveta ,  o  staroselskih  civilizacijah  današnje  Mehike ,  umestiti  pomembnejša  imena  in  kraje  in  nato  razčleniti  smisel  Fuentesovega  izvirnega  literarnega  pristopa ,  s  katerim  je  zarezal  v  utečeno  logiko  in  bralca  soočil  z  relativnostjo  vseh  » resnic «  tega  sveta .  Delo  na  delavnici  je  potekalo  v  manjših  skupinah  ali  dvojicah .  Prva  dva  dni  so  vse  udeleženke  prevajale  iste  odlomke  in  se  o  njih  sproti  posvetovale ,  si  izmenjavale  izkušnje ,  posredovale  rešitve  in  včasih  . . .  obupovale .  Kmalu  se  je  namreč  pokazalo ,  da  se  poleg  pričakovanih  težav  nenehno  pojavljajo  nove  pasti ,  ki  jih  običajni  bralec  niti  ne  sluti .  Pisatelj  končni  preobrat  vseskozi  pritajeno  gradi  v  jezikovnih  večpomenskostih ,  dvoumnih  izpeljavah  in  zabrisanih  možnostih ,  ki  prevajalcu  vztrajno  spodmikajo  tla  pod  nogami .  Kljub  temu  veselje  nad  reševanjem  zank  ni  upadlo ,  nasprotno ,  prevajalke  so  sprejele  izziv  in  se  zagrizle  v  delo .  Zadnja  dva  dni  je  vsaka  skupinica  prevedla  še  nekaj  dodatnih  odlomkov  in  na  koncu  prevajalnice  je  bila  pod  streho  približno  četrtina  Fuentesove  zgodbe .  Naša  zgodba  bi  se  s  tem  lahko  končala ,  pa  se  ni .  Na  mimogrede  izrečeno  misel ,  da  bi  si  Oba  bregova  zaslužila  integralni  prevod  v  slovenščino ,  se  je  odzvala  organizatorka  in  urednica  Dragica  Breskvar  in  ponudila  možnost  objave  pod  okriljem  Javnega  sklada .  Nov  izziv ,  nov  zanos .  Sledilo  je  še  šest  mesecev  trdega  dela ,  negotovosti ,  spodbujanja  in  odločnosti ,  da  zastavljeno  nalogo  pripeljemo  do  konca .  Rezultat  je  knjižica ,  ki  jo  držite  v  rokah .  V  imenu  prevajalk  se  iskreno  zahvaljujem  Dragici  Breskvar ,  da  je  omogočila  uresničitev  projekta .  V  želji ,  da  bi  tistim  slovenskim  bralcem ,  ki  jim  tematika  zgodbe  ni  domača ,  čim  bolj  osvetlile  ozadje  pripovedi  in  s  tem  olajšale  razumevanje ,  so  prevajalke  dodale  nekaj  kratkih  zapisov  o  avtorju  in  njegovih  literarnih  prijemih ,  o  zgodovinskih  okoliščinah  odkritij ,  kronikah  o  osvajanjih  in  staroselskih  civilizacijah ,  ne  manjkata  pa  tudi  zemljevid  Cortésove  osvajalske  poti  in  zanimiva  primerjava  s  slovensko  recepcijo  osvajalčevega  lika .  Maja  Šabec ,  mentorica  Marjeta  SmrdelCARLOS  FUENTES  Pisatelj ,  novinar ,  dramatik ,  esejist ,  diplomat ,  pravnik ,  intelektualec  in  še  marsikaj  –  vse  to  je  Carlos  Fuentes .  Njegov  oče  je  bil  veleposlanik  v  različnih  državah  sveta ,  zato  se  je  družina  veliko  selila .  Prva  leta  svojega  življenja  je  preživel  v  različnih  mestih :  Panami ,  Quitu ,  Montevideu ,  Rio  de  Janeiru ,  Washingtonu ,  Santiagu  de  Chile ,  Buenos  Airesu  . . .  Že  zelo  zgodaj  je  začutil ,  da  bo  literatura  igrala  pomembno  vlogo  v  njegovem  življenju .  Z  užitkom  je  prebiral  Gabrielo  Mistral  in  Pabla  Nerudo ,  Julesa  Verna ,  Alexandra  Dumasa  in  druge .  S  šestnajstimi  leti  se  je  preselil  v  Mehiko ,  kjer  je  dokončal  študij  prava .  Po  eni  strani  so  ga  navduševali  modernistični  pristopi  Augustina  Yáñeza  in  njegovega  romana  Al  filo  del  agua  ter  dela  Johna  Dos  Passosa ,  po  drugi  pa  je  ostajal  zvest  španskim  klasikom ,  predvsem  Cervantesu  in  Quevedu .  V  tem  času  je  objavil  nekaj  kratkih  zgodb ,  reportaž  in  političnih  člankov .
