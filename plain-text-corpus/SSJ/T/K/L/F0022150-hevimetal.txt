 
Sin  after  sin  I  have  endured

Yet  the  wounds  I  bear  are  the  wounds  of  love

Svita  se .  Iz  nekoliko  močvirnatih  tal  okoli  vasi  se  dvigujejo  meglice .  Vas  stoji  na  griču .  Nezastražena  je .  Odkar  so  Stedingerji  zavzeli  grad  Slutterberg ,  sicer  last  Oldenburškega  grofa ,  je  skrb  za  varnost  popustila .  Grof  Burckhardt  opazuje  vasico  z  gozdnega  obronka .  Sam  pri  sebi  se  smehlja .  Nejeverno  zmaje  z  glavo ,  ko  mu  izvidnik  še  enkrat  pove ,  da  ni  nikjer  nobenih  straž .  Da  v  vasi  vsi  spijo .

Žensko ,  ki  plane  iz  goreče  hiše  z  otrokom  v  naročju ,  na  pragu  skozi  prsi  prebode  vrženo  kopje  in  jo  pribije  na  podboj .  Debela  roka  za  nožico  zgrabi  otroka ,  ki  ga  umirajoča  ženska  še  vedno  prižema  k  prsim .  Možak  s  prašičjim  obrazom  ga  strga  s  prsi  matere .  Zavihti  ga  nad  glavo  in  vrže  v  gorečo  streho .  Od  znotraj  prileti  puščica  in  mu  prestreli  vrat .

Na  vratih  se  pojavi  bled  črnolas  lokostrelec  in  izstreli  puščico  v  najbližjega  morilca .  In  za  njo  naslednjo  v  naslednjega .  Strelja  hitro ,  premišljeno  in  natančno .

SE  NADALJUJE

Meč  zadene  roko ,  ki  drži  sekiro .

Vitez  se  skuša  otresti  težkega  trupla .  Prepočasen  je .  Mladenič  v  drugo  dvigne  kopje  in  sune  z  njim  proti  njegovemu  obrazu .

-  V  gospodovem  imenu ,  se  pokriža  velikan .  Obraz  njegove  žrtve  je  skoraj  pepelnato  siv .  Iz  ustnega  kotička  se  mu  cedi  kri .  Čelo  je  potno ,  umira ,  moli .

Vojni  se  je  pridružil  sam  nemški  cesar  Friderik  II .  In  še  mnogi  drugi  plemiči  in  plena  željna  drhal .  Zbirala  se  je  v  taboru  vojvode  Brabanta ,  ki  je  njihovo  vojsko  vodil .  Od  vseh  koncev  in  krajev  so  prihajali .  Nekateri  v  sijajnih  oklepih ,  drugi  komajda  podobni  vojakom ,  raztrgani  in  z  meči ,  ki  so  jih  vlekli  za  seboj ,  tretji  so  prihajali  odeti  v  raševino .  Vsak  je  imel  svoj  razlog  za  udeležbo  te  svete  vojne .  Prvi  so  iskali  čast  in  moč ,  drugi  so  se  nadejali  plena .

-  Prejšnji  teden  so  štiri  posiljevalce  nataknili  na  kole ,  se  mi  zdi ,  da  je  eden  šele  sinoči  izdihnil ,  doda  drug  konjenik .  -  Jih  je  bilo  prav  grdo  poslušati ,  doda  tretji . 

Kot  mačke ,  ki  se  gonijo ,  se  zasmeji  četrti .

Ampak  samo  prvih  dvanajst  ur ,  potem  jim  zmanjka  moči  za  jamer ,  se  zareži  peti  konjenik  in  zlobno  potegne  vrv ,  da  se  jetnik ,  ki  se  je  ravno  postavil  na  noge ,  spet  zvrne  v  blato .

Tisti  z  rožnim  vencem  med  prsti  se  prebudi  iz  transa ,  odvrže  rožni  venec  in  pograbi  bojno  sekiro .  Z  močnim  zamahom  udari  po  četrtem  konjeniku ,  vendar  ta  prestreže  udarec  s  ščitom  in  ga  vrne  z  bojnim  kijem .  S  silovitim  udarcem  po  temenu  mu  zdrobi  lobanjo .  Še  enkrat  dvigne  kij  in  požene  konja  nad  tistega ,  ki  je  zaklal  njegovega  poveljnika ,  potem  pa  vrgel  bodalo  v  obraz  njegovemu  tovarišu . 

Sunek  vrvi ,  privezane  na  sedlo  napadajočega  konjenika ,  je  dovolj  močan ,  da  konjenika  strese  na  tla ,  pri  čemer  si  zaradi  nepričakovanega  padca  in  težkega  oklepa  zlomi  vrat .

Skupaj  nabereta  različne  kose  dragocene  opreme ,  zajezdita  konja ,  ki  jima  ju  je  uspelo  ujeti ,  in  odjezdita  po  gozdni  poti  naprej .

Sledi  jima  gruča  vojščakov ,  ki  so  bili  priča  dogodku .

-  Priznaš  vse ?  je  videti  presenečen  vojvoda .  -  Priznam  vse ,  ker  sem  kriv ,  ker  sem  izgubil  to  bitko ,  se  mu  nasmehne  bledi  črnolasi  lokostrelec .

-  Ampak  . . . ,  poizkuša  Ulrich ,  ki  se  je  zavedel ,  da  je  pravkar  sklenil  sila  bedasto  kupčijo . 

Na  njegovem  čelu  jezdi  vojvoda ,  ob  njem  nadškof .  Za  njima  gre  četa  vojakov  s  sulicami  v  rokah .

Sprevod  pride  do  grmade .

Rabel  prime  tisto  železno  palico  in  jo  počasi  izvleče  iz  oglja .  Konec ,  ki  je  tičal  v  oglju ,  je  razcepljen  v  obliki  črke  U.  Na  vsakem  U-jevem  kraku  pa  je  razbeljena  kovinska  strela .  Vsaka  od  strel  je  približno  dvajset  centimetrov  dolga ,  prelomljena  na  sredini .

Njuni  puščici  končata  na  vilici  njene  brade .

Rabelj  odmakne  pripravo ,  ki  streže  njegovemu  sadizmu  in  stopi  korak  nazaj .

-  Vedno  in  zmeraj  bom  skrbel  zate ,  je  Miriam  govoril  tudi  Niki .

Miriam  je  zaupal  v  varstvo  zbirko  svojih  plošč ,  kovček  z  zbirko  stripov  Heavy  Metal ,  zapestnico  s  spajksi  in  svojo  črno  usnjeno  motoristično  jakno ,  z  napisom  Judas  Priest  na  hrbtu .  S  sabo  je  vzel  samo  črne  škornje ,  kakršne  so  uporabljali  tudi  pripadniki  Jugoslovanske  ljudske  armade .

Dlani  ima  sklenjeni  pod  glavo ,  prste  zakopane  v  dolgih  gostih  zlatih  laseh .  Odsotno  si  ogleduje  svoji  goli  nogi ,  živo  rdeči  nohti  na  nožnih  prstih  so  lep  kontrast  jasni  modrini  majskega  jutra .  Pa  niti  ne  vidi  svojih  porjavelih  nog ,  rdečih  nohtov ,  niti  modrega  neba ;  z  odprtimi  očmi  sanja  o  Asynji .

-  Mirno !  zavpije  glas  iz  zvočnikov ,  nameščenih  po  vsem  prostranem  trikotnem  mestnem  trgu .  Milijon  osemsto  tisoč  pet  udari  skupaj  v  en  sam  udarec ,  ko  se  kadeti  postavijo  mirno .  Na  ogromnem  trgu  je  čista  tišina .  Kadeti !  nadaljuje  glas .  Danes  je  prišel  veliki  dan ,  dan ,  na  katerega  ste  čakali  vse  vaše  šolanje ,  se  zanj  urili  in  utrjevali ,  glas  dramatično  premolkne .  In  nadaljuje :  Dan  klanskih  iger !  Pozdrav  klanov . 

Tristotisočglava  skupina  fantov  in  deklet ,  oblečenih  v  enake  uniforme  kot  je  Asynjina ,  le  da  so  zelene ,  zavpije  gromoglasen  » Hura ! «

-  Ni  dovolj ,  da  preživiš ,  mu  reče  Asynja  s  suhimi  usti .  Za  vojaka  moraš  biti  v  zmagovitem  taboru .  Orjak  jo  potreplja  po  zlati  kovinski  epoleti  na  ramenu :  -  Rdeča  si ,  tako  kot  jaz ,  drži  se  me ,  pa  boš  doživela  našo  zmago .  Strokovno  jo  oceni :  Lepa  si .  Močno  telo  imaš ,  morda  mi  te  dodelijo  za  razplod .  Spet  se  samozavestno  zasmeji .  Boš  videla ,  če  bova  skupaj ,  bodo  najini  otroci  lepi  in  krepki  . . .

-  Hitro  linija ,  zakriči  Asynja .  Če  pohitijo ,  bodo  ravno  pravočasni  da  sprejmejo  udarec  zelenih .

Na  trenutke  zaječi .

. . .  za  trenutek  je  bil  na  ekranu  Niki .  S  črno  ruto  na  glavi ,  kalašnikom  v  desni  roki ,  ročno  bombo  obešeno  na  oprtniku ,  z  nožem  za  pasom  in  nasmeškom  od  ušesa  do  ušesa .  Desnico ,  stisnjeno  v  pest ,  je  dvigoval  visoko  v  zrak .  Nekaj  je  zavpil ,  pa  je  bilo  nemogoče  slišati  kaj ,  ker  je  bilo  v  ospredju  govorjenje  tistega  oficirja .  Potem  se  je  kamera  zasukala  proti  morju ,  navdušen  komentatorjev  glas  je  poročal  o  veliki  hrvaški  zmagi  pri  obrambi  Dubrovnika .

Miriam  se  skozi  zaveso  omračenega  razuma  spomni ,  kako  se  je  sesedla  na  tla .  Kako  je  hlipala  mami ,  ko  ji  je  predala  Gavranovo  pismo ,  da  je  ona ,  Miriam ,  ubila  Nikija .  Da  ji  je  žal .  Mama  pa ,  kot  da  bi  bila  z  drugega  sveta ,  je  vso  stvar  vzela  mirneje  kot  bi  bilo  pričakovati .  Niti  je  ni  tolažila  niti  se  ni  sama  ovila  v  žalost .  Pismo  je  vzela ,  ga  skrbno  prebrala  in  . . . 

V  resnici  pa  enostavno  ni  prenesel ,  da  nima  pojma ,  kaj  je  z  njegovim  sinom .

Miriam  prikima .  Stopi  k  postelji  izpod  katere  potegne  porcelanasto  nočno  posodo .  Vidim ,  da  se  že  urejaš ,  pomigne  na  tetino  toaletno  mizo .

Čez  slabo  uro  je  obravnava  končana .  Prisotni  so  bili :  ona ,  tožilka  in  odvetnik  tistih  treh .  Miriam  drgeta ,  ko  zapušča  dvorano .  Če  je  do  zdaj  vsa  stvar  niti  ni  bog  ve  kako  obremenjevala ,  je  zdaj  hotela ,  da  prasce  zašijejo .  Pa  ne  toliko  zaradi  tistega  fuka  takrat ,  kot  bolj  zato ,  ker  je  hotela  videti  na  njihovih  obrazih ,  da  jim  je  žal .  Da  jim  je  zafukano  žal .

O ,  bo  naredila  domačo  nalogo  do  takrat !  Bo  tale  odvetnik  njej  govoril ,  da  je  sama  hotela !  Da  je  narkomanka !  Da  se  peča  s  kriminalom ,  in  ni  izključeno ,  da  se  prostituira !  Bolj  se  bo  pripravila ,  kot  si  lahko  mislijo .  Raztrganine  na  anusni  odprtini ,  sledi  nasilnega  vstopa  v  nožnico ,  nalomljeno  rebro ,  raztrgana  ustnica ,  podplut  obraz .  Jasno ,  da  vse  skupaj  kaže  na  grobosti ,  je  rekel .  Ampak ,  je  rekel  tudi ,  da  si  je  rebra  lahko  nalomila  drugje ,  podplutbe  na  obrazu  dobila  drugje ,  ustnico  pa  ji  je  lahko  raztrgala  tudi  nerodnost  pri  umivanju  zob .  Da  je ,  recimo ,  mogoče ,  da  bi  zjutraj  pri  umivanju  zob  spodrsnila ,  in  bi  ji  krtačka  povzročila  raztrganino .  Nenazadnje  je  že  prenočila  na  policijski  postaji  zaradi  pijanosti  in  kaljenja  nočnega  miru ,  no ,  in  pijani  ljudje  v  kopalnici  padejo ,  je  govoril  tisti  odvetnik .  Poškodbe  mednožja  so  pa  pri  puncah ,  ki  eksperimentirajo  s  spolnostjo ,  itak  pogoste ,  je  še  zatrdil  odvetnik .

Miriam  zavije  z  očmi :  -  Kaj  pa  to  s  teto ?

Reži  se  ji .

-  Pusti  me ,  komaj  slišno  izdavi .  Ali  pa  tudi  ne  izdavi  in  je  samo  pomislila .  Kakorkoli ,  dovolj  je ,  da  je  duh  slišal .  Nočeš ?  jo  vpraša .  Zares  nočeš ,  ali  si  samo  ne  upaš ?  Ne ,  nočem !  je  Miriamin  odgovor  zdaj  glasnejši .

Ne ,  zamomlja  Miriam .  Nekaj  močnejšega  . . . ,  na  debelo  požre  slino .  Viski .  Viski  a ?  je  začuden  blondinec .  Si  ti  neka  taf  bejba ?

Baba ?  se  Miriam  začudi ,  medtem  ko  nežno  sprejme  njegovo  veliko  dlan .  Gašper  sicer ,  ampak  prijatelji  me  kličejo  Baba ,  po  Buba  Zanettiju ,  saj  veš  Mad  Max ,  pa  to ,  ponosno  reče .

-  Kaj  pa  oče ?

-  Poglej ,  postane  Baba  poslovnejši ,  keša  res  nimam  veliko ,  ampak  lahko  bi  ti  pa  pospravljal  stanovanje ,  kuhal ,  hodil  po  nakupih  in  podobno  . . .

Z  rokami  se  je  vlekla  čez  in ,  ko  jo  je  videl  je  letel  . . .

Ni  slabe  volje ,  ker  je  ostal ,  čeprav  je  pričakovala ,  da  ga  ne  bo  več ,  ko  se  bo  zbudila .

Zajemalka  popraska  po  dnu .  Napolni  se  samo  do  polovice .

Janson  je  bil  slep ,  ker  so  ga  takrat  zdavnaj ,  ko  je  bil  njegov  klan  izgnan  iz  mesta ,  oslepili .

-  N . . . ne ,  je  jecljal  prestrašeno .  Šive  ti  mažem ,  da  se  lepše  celijo ,  ji  je  govoril .

Predvsem  pa  ga  je  vohala  . . .  tisti  njegov  vonj  po  plesnivi ,  stari  koži  . . .  Saj  se  je  skušala  odplaziti  višje ,  pa  ji  je  sledil .  Jo  držal .  Njegovo  krempljasti  prsti  so  se  zasajali  v  njeno  meso ,  ko  je  grabil  po  njej .  Njegovi  ustnici  sta  slinili  njen  obrazu .  Ni  imela  kam .

Krempljasti  koščeni  prsti  na  njenih  stegnih  . . .  med  njenimi  stegni ,  v  njej .  Njegov  jezik  na  njenem  obrazu . 

Brezzobe  ustnice ,  ki  iščejo  njene  ustnice .

-  Nimaš  pogojev ,  mu  je  rekla .

-  Ko  sem  te  pa  vzel  pod  streho ,  vso  zmrcvarjeno ,  pa  nisem  smredl .  Takrat  si  smrdela  ti  in  tvoje  rane ,  pa  sem  vseeno  potrpel ,  ji  je  sopel  za  vrat  obenem  pa  ji  v  dlan  tiščal  sluzasto ,  mehko  zadevo .

Legla  je  v  skalnik ,  ne  v  rov .  Legla  je  na  prepih  ob  vodnjak .  Uživala  je  v  svežem  zraku  in  spet  začutila  vzburjenost .  Drugačno  kot  prej ,  ko  jo  je  vzdignila  ubijalska  strast .  Vzburjenost ,  ki  ji  je  pravila :  » Hej ,  tukaj  sem ,  ti  si  moja  gospodarica  in  jaz  sem  tvoje  telo .  Igrajva  se ! «

Mrakobna  starodavna  zgradba .

Poezija  je  najstrožje  prepovedana .  Kazen :  izgon  v  puščavo .

O  njihovem  pomenu  za  razvoj  mesta .

O  njihovi  pomembnosti  za  vojno  z  južnim  mestom .

O  nepremagljivosti  severa ,  ker  so  takšni ,  kot  so .

Tisti  najposlušnejši  in  z  najbolj  razvitim  občutkom  dolžnosti  do  domovine  boste  razvrščeni  v  pehoto .

Orgija  na  čast  delavcem ,  ki  jim  jo  s  svojim  delom  omogočajo .  Striptizeta  jo  je  božala  po  prsih .  Vso  noč ,  še  potem ,  ko  so  delavci  že  zdavnaj  zapustili  lokal ,  ker  so  morali  zjutraj  zgodaj  na  delo .

Asynja  prikima  in  za  lase  dvigne  oficirjevo  glavo .  -  Če  si  oficir ,  si  bil  v  rumenem  klanu ,  mu  reče  Asynja .  V  odgovor  zaječi  in  zakašlja .  In  praviš ,  da  se  me  spomniš ?  Prikima .  Skuša  se  ji  posmehniti .  Ko  razpre  ustnici ,  se  skoznje  pocedi  kri .

Vsake  toliko  se  iz  nje  izvije  krik .  Krik  besa  in  jeze ,  ne  krik  sladostrastja .

HATŠ  WAPAM  HATŠ  WAPAM

Prošnje .

Glasno  vpije  v  sanjah .

Asynja  se  spomni  pregleda .

-  Razkorak !  je  ukazala  in  Miriam  je  reagirala  na  povelje ,  vendar  nekoliko  počasi .  Miriam56 / 8 ,  to  je  katastrofa !  je  zavpila  profesorica ,  ne  da  bi  se  je  sploh  dotaknila .  S  prostim  očesom  vidim  dlako !  Pomočnici  je  iztrgala  zvezek  iz  rok .  Včeraj  ste  dobili  črno  piko !  Pa  saj  vi  se  norčujete  iz  vseh  dosežkov  sodobne  civilizacije !  je  vpila  na  Miriam .  Pomignila  je  dvema  fantoma . 

-  Auva ,  je  zamomljala  Miriam  in  še  kar  gledala  Asynjo  v  oči .  Še  malo ,  pa  bi  mi  prišlo .  Bi  me  mogoče  kdo  dokončal ?  se  je  smejala .  Z  njo  so  se  smejali  ostali ,  vzgojiteljica  se  je  delala ,  da  pripombe  ni  slišala .  Besno  je  rohnela  o  tem ,  kakšne  infkecije  in  bolezni  povzroča  neurejenost .  Med  dlake  se  naselijo  sramne  uši !  je  vpila  istočasno ,  ko  so  se  vsi  smejali  Miriamini  šaljivosti .  Z  dlakami  pridejo  bolhe !  Bolhe  prenašajo  kugo !  To  vemo  iz  zgodovine !  potem  je  zavpila  na  Miriam :  Zakaj  si  kar  podgane  ne  stisnete  med  stegna ,  če  so  vam  tako  všeč  nehigienične  kosmačine !

Ne  razmišlja  o  trenutnem  življenju .

Sanjari .

GRRRRRUUUUUUMMMMM .

Škripanje  odpirajočih  se  hidravličnih  vrat . 

Po  krikih .

Usta  so  se  ji  čisto  osušila .

Zaslišala  je ,  kako  se  možakarja ,  ki  sta  stala  nekje  za  njenim  hrbtom ,  pogovarjala  o  njeni  riti .  Da  je  obla .  Da  je  čvrsta .  Da  je  lepa ,  sta  pravila .  Da  bo  nekaj  pokazal  drugemu ,  je  rekel  eden .

Neee !  je  slišala  krik  tistega  ob  njej ,  ki  ga  zaradi  prišlekovega  telesa  ni  mogla  videti .  Slišala  ga  je  pa  kričati ,  da  ne ,  da  noče  bolečine ,  ki  je  bila  namenjena  njej ,  jokal  je  in  prosil .  Naj  ga  nehajo  mikastiti .  Naj  mu  izpustijo  jajca .  Naj  se  za  božjo  voljo  že  lotijo  nje ,  njega  pa  pustijo  pri  miru .  In  ko  je  ravno  tako  prosil  in  jokal ,  so  tisti  trije  še  malo  pocukali  vrv .  Ne  tako  močno  kot  prej ,  vendar  dovolj ,  da  so  ga  otečena  moda  grozljivo  zabolela .  Kriknil  je  v  grozi ,  da  se  spet  začenja .  Bil  je  to  tak  krik ,  krik  obupanca .  Krik ,  ob  katerem  je  postalo  Asynjo  še  bolj  strah .  Dovolj  strah ,  da  je  zajecljala :  -  Ja ,  dajte ,  njega  dajte !  je  strastno  zasopla  in  zaupljivo  gledala  v  možakarjeve  oči .  -  Kaj  si  rekla ?  se  ji  je  dobrohotno  nasmehnil  ta .  Pravim ,  da  sem  za ,  se  je  skušala  nasmehniti  Asynja .  Možakar  je  prikimal  in  počasi  glasno  ponovil :  -  Si  za .  Zavpil  je :  Ste  slišali ?  Pravi ,  da  je  za !  Pravi ,  da  naj  zdelamo  njega !  Spet  je  pogledal  Asynjo .  Njej  je  bilo  že  vseeno  za  podlo  strahopetnost .  Za  izdajstvo ,  ki  ga  je  pravkar  naredila .  Vseeno  ji  je  bilo  za  ves  ponos ,  samo  da  ji  ne  bo  treba  doživeti  tegale .

Sem ,  je  skoraj  zavpila  Asynja .  Odtrgajte  mu  jih !  je  vpila  in  molila ,  da  bi  jo  pustili  pri  miru . 

Angel  vojne  si  je  zacelil  zlomljena  krila .

Vzame  tanko ,  zračno  puščavsko  tuniko .  Dovolj ,  da  jo  bo  ščitila  pred  sončnimi  žarki .  Vzame  debelo ,  strojeno  in  obdelano  svinjsko  kožo .  Zadržuje  toploto  in  varuje  pred  vročino .  Predvsem  pa  je  odlična  kamuflaža  pred  toplotnimi  senzorji :  ponoči  bo  pod  njo  prikrila  izdajalsko  telesno  temperaturo ,  podnevi ,  ko  bo  razgreta  od  sonca ,  pa  se  bo  Asynja ,  skrita  pod  kožo ,  zlila  z  razgreto  okolico .  Kožo  zvije  in  si  jo  opaše  okrog  telesa ,  potem  vzame  še  dolg  dvorezen  kamnit  nož  in  kopje .  Nazadnje  pobere  pračo .  Z  vodo  napolni  štiri  mehove ,  toliko  kot  jih  ima ,  si  jih  obesi  čez  ramena ,  in  se  splazi  proti  izhodu .  Stopi  k  rovu ,  se  spusti  na  vse  štiri  in  počasi  zleze  naprej .  Naravnost ,  ovinek  v  levo ,  naravnost ,  ovinek  v  desno ,  naravnost ,  zrak  postane  bolj  vroč .  Ovinek  v  desno ,  naravnost ,  ovinek  v  levo .  Zrak  je  zadušljivo  vroč .  Naravnost  in  konec  rova .  Rov  se  tu  zasuka  navzgor ,  da  skoraj  lahko  vstane .  Počasi  odrine  lahko  skalo  iz  vulkanskega  kamna ,  ki  zakriva  vhod .  Okrog  glave  si  ovije  belo  tkanino ,  ki  jo  prej  prepoji  z  vodo .  Previdno  pokuka  ven .

Spusti  se  na  kolena .  Z  golimi  rokami  odkopava  žico .  Žico ,  ki  je  razgreta  od  vročine ,  da  vsak  dotik  s  kožo  pomeni  opeklino .  Ampak ,  kaj  če  je  peklenski  stroj  varovan  tako ,  da  ga  raznese ,  če  ga  hočeš  onesposobiti ?

Stran .  Kolikor  hitro  se  da  po  tej  vročini  premakniti  stran .  Stran  za  tisto  skalo .  Še  korak ,  dva .  Spotakne  se .  Po  vseh  štirih  naprej  za  skalo .

Zvečer  pride  do  lave  na  mestu ,  kjer  je  bil  sosedov  skalnik .  Lava  žari  rdeče .

Odlaganje  orožja  na  operaciji  pomeni  najmanj  nečastni  odpust !  Morda  tudi  izgon  iz  mesta !  Slači  oklep .  Seveda  Asynja  nima  pojma ,  kaj  se  gre ,  ji  je  pa  milo  rečeno  vseeno ,  nenazadnje  dela  uslugo  njej .  Sname  hrbtni  del .  Grbo ,  v  kateri  je  shranjen  hidravlični  motor .  Ta  vzdržuje  zvezo  z  vozilom .  Poganja  hidravliko ,  ki  omogoča  premikanje  te  sicer  prevelike  teže .  Obenem  skrbi  za  mikroklimo  okrog  vojaka .  Vojak  skrbno  pazi ,  da  se  zveza  med  žičevjem  ne  prekine .  Pač ,  tako  poskrbi ,  da  njegovi  nadrejeni  ne  pomislijo ,  da  počne  karkoli ,  česar  ne  bi  smel .  Zanje  je  še  kar  v  oklepu .

-  Kdo  v  bistvu  goljufa ?  je  postal  jezen  orjak ,  ki  je  dobil  občutek ,  da  se  je  osmešil .  Zeleni  ni  vedel ,  kaj  bi  rekel ,  prepričan ,  da  je  Miriam  goljufala .  Štel  je  karte .  Morala  bi  biti  še  ena :  Videl  sem  jo ,  ko  si  jo  potisnila  v  rokav ,  je  zasikal .  Potem  mi  jo  pa  pokaži !  je  zavpila  soigralka .

-  Asynja33 / 1 ,  je  upravnik  zavpil  njeno  polno  ime  takoj ,  ko  je  stopila  skozi  vrata .  Poročilo  imam ,  da  ste  se  emocionalno  odzvali  ob  pravični  izvršitvi  kazni  za  goljufe !

-  Asynja33 / 1 !  Asynja  se  je  obrnila .  Od  danes  naprej  ste  četni  zastavonoša .  Asynja  se  je  nasmehnila  od  ušesa  do  ušesa  in  zapustila  prostor .

Morda  s  presenečenjem ,  pomisli . 

Izvidnik  je  vstal ,  si  dvignil  karabinko  na  ramo  in  se  brezskrbno  sprehodil  po  sipini .  Niti  ni  videl ,  niti  njegovi  elektronski  senzorji  niso  zaznali  ničesar  sumljivega .  Nobenega  telesa  hladnejšega  od  okolice .  Nobenega  giba .  Tukaj  ni  moglo  biti  ničesar ,  kar  bi  ogrožalo  njegovo  skupino .

-  Ni  res !  je  protestiral  izvidnik .  Štiri  ure  in  petnajst  smo  opazovali  teren .  Ves  čas  se  ni  premaknilo  nič .  Niti  termični  senzorji  niti  senzorji  gibanja  niso  zaznali  premika .  Koliko  časa  sta  prežali  tam  v  pesku ?  ju  je  izvidnik  spoštljivo  vprašal .

•  ko  nudi  artilerijsko  podporo  pehoti  v  napadu ;  ( ampak  vozilo  ne  miruje ,  torej  ni  v  ozadju  zaradi  artilerijske  podpore )

Počasi  pripelje  v  njeno  vidno  polje .

Miriam  se  je  nasmehnila .  Rekla  pa  ni  nič . 

Žalost  in  solze  je  premagala  z  logiko .  Z  logično  nujnostjo ,  ki  ji  je  podvržen  sistem .

Asynja  odrine  poveljničino  truplo  in  sede  na  njeno  mesto .  Dobro  ve ,  kaj  počne . 

Oddajni  signal .

Izpis =  senzorji  izklopljeni .

Verjeten  uboj  stotnika  tega  in  tega  in  njegovega  vodnika  v  puščavi .

Asynja ,  ti  veš ,  kdo  je  tvoj  oče ?  Asynja  je  odkimala .

-  Bila ,  velikokrat ,  se  zasmeji  Asynja .  In  nato :  Ti  še  nikoli ?  Miriam  je  odkimala .  Jaz  sem  bila  s  tremi  naenkrat ,  se  pohvali  Asynja .  Prijetno ,  ampak  nič  posebnega .  Ni  ščemenja  v  prsih  in  trebuhu  kot  ko  sem  s  tabo .  Pobožala  je  Miriam  po  obrazu .

Na  hologramskem  zaslonu  se  izpiše :

Izklopi  notranje  hlajenje  in  dobljeno  moč  preusmeri  v  motorje .  Hitrost  se  dvigne  na  dvestotrideset  kilometrov  na  uro .  Zapre  kupolo  in  sede  pred  hologramski  zaslon .  Dremlje  se  ji .  Ure  minevajo .  Res  je  globoko  v  puščavi .  Sprašuje  se ,  če  je  že  bil  kdo  tako  globoko ,  ko  se  ji  odgovor  ponudi  sam :  tam  pred  njo  je  staljen  skalnik .  Skoraj  že  oddrvi  mimo ,  ko  se  ob  lavi  nekaj  zgane .

O  ja ,  idej  je  bilo  veliko  več ,  kot  sto  načinov  kastriranja .  Torej  je  jasno ,  življenje  s  svojimi  potrebami  gre  naprej ,  pa  čeprav  pohabljeno  in  čeprav  v  nemogočih  razmerah .  In  slej  ko  prej  so  otroci  in  tale  je  eden  izmed  njih .

-  Oi !  še  enkrat  zavpije ,  pa  fantek  kar  hodi  stran  od  nje .  Odloči  se ;  steče  za  njim .  Otrok  pospeši  korak ,  ampak  ne  teče .  Bliža  se  skali  v  bližini .  Asynja  ga  dohiti  in  prime  za  ramo .  Fantek  je .  Bliskovito  se  obrne  in  ji  zasadi  ostre  zobe  v  dlan .  Au !  zavpije  in  ga  spusti .  Hoče  mu  pripeljati  klofuto ,  pa  si  premisli  in  dlan ,  ki  je  že  drvela  skozi  zrak ,  se  spusti .  Fantek  jo  gleda .  Njegova  koža  je  temna  od  sonca .  Ampak  ne  tudi  opečena .  Še  kar  kaže  zobe .  Skoraj  renči .  Asynja  počepne  predenj .  Poslušaj ,  mu  pravi .  Nič  ti  nočem .  Rada  bi  ti  pomagala  in  te  vzela  sabo ,  če  pa  nočeš ,  te  lahko  pustim  tukaj .  Fantek  jo  gleda ,  ne  renči  več .  Približa  se  ji .  Stegne  roko  proti  njenemu  obrazu .  Asynja  je  nervozna ,  ne  zna  predvideti  njegovih  namer .  Fantek  jo  poboža  po  streli  na  njenem  desnem  licu .  Asynja  se  nasmehne ,  ga  prime  za  dlan  in  nanjo  pritisne  poljub .  Počasi  vstane ,  še  naprej  ga  drži  za  dlan .  Fantek  jo  začne  vleči  proti  skali .

Baba  se  odsotno  igra  z  njenimi  lasmi ,  Miriam  je  tiho .  Miži .  Baba  v  tem  trenutku  še  nima  nobenih  namenov  z  njo .  Ve ,  da  je  utrujena ,  ve ,  da  rabi  počitek  in  ve ,  da  si  želi  mir .  Njegov  čas  bo  že  še  prišel ,  v  to  sploh  ne  dvomi ,  pač ,  odločil  se  je  da  bo  Miriam  njegova ,  ve  da  ne  more  biti  drugače  in  nikamor  se  mu  ne  mudi .  Odsotno ,  kadi  joint ,  tudi  temu  opravku  se  ne  posveča  najbolj ,  nekajkrat  mu  pepel  pade  na  Miriamine  lase ,  pa  tega  ne  opazita  ne  ona  ne  on .  Ona  je  zaspala  v  njegovem  naročju ,  on  je  ves  v  neštetokrat  videni  risanki .  Uživa  v  znanih  prizorih  in  se  veseli  prihajajočih .  Ko  se  na  koncu  risanke  dobro  in  zlo  medsebojno  pobijeta ,  da  bi  bila  takoj  zatem  oba  ponovno  rojena ,  Baba  nežno  dvigne  Miriamino  glavo ,  podnjo ,  namesto  svojega  stegna ,  podloži  blazino ,  Miriam  pokrije  z  deko .  Odpravi  se  spat .  V  kabinet ,  ki  mu  je  bil  odrejen .

Miriam  gre  naslednji  dan  v  službo .  Zjutraj ,  ko  Baba  še  spi  v  kabinetu ,  skuša  neslišno  zapustiti  stanovanje .  Ravno ,  ko  odpira  vrata ,  Baba  zaspano  primežika  iz  kabineta .  Tak ,  potetoviran ,  s  tistimi  kratkimi ,  pobeljenimi  lasmi ,  mišičast  in  brazgotinast ,  v  samih  bokserkah ,  se  ji  zdi  neskončno  seksi .

Pavza .  Klepet  z  anketarji .  Cigareta .  Spet  delo .

-  Baba ,  to  je  Mateja ,  ju  seznani .  Čisto  tako ,  da  bi  imela  mir  z  nadaljnjimi  Matejinimi  vprašanji ,  mu  pritisne  poljub  na  lice .  Presenečen  je .  Celo  navdušen .  Lepo ,  da  si  se  spomnil  name ,  mu  reče .  Zmerom ,  se  ji  nasmehne  on .

Zajaha  in  ona  zajaha  za  njim .

-  Sleci  se ,  ji  šepne .  Ne  posluša  ga .  Poljubi  ga  na  ramo .  Ne  bo  ubogala .  Tokrat  ne ,  on  je  njen  in  počela  bo ,  kar  se  ji  bo  ljubilo .  Velika  mačka  in  njen  plen .  Prijela  je  njegovo  dlan  in  si  jo  pritisnila  na  prsi .  Stisne  jo .  Nekoliko  grob  je .  Verjetno  namerno .  Ali  pa  še  ne  pozna  navad  njenega  telesa ?  Ne  moti  je .  Globoko  v  njegovih  ustih  je .  Z  roko  ji  hoče  seči  za  hlačke .

-  Ne  še ,  spet  dahne ,  čeprav  mu  nima  namena  preprečiti  namere .  Začuti ,  da  je  nekoliko  neroden  pri  slačenju .  Pač ,  če  leži  na  hrbtu ,  ji  je  težko  potegniti  žabe  z  riti .  Strgal  boš ,  zašepeta .

Ves  popoldan  sta  v  postelji .  Drobni  klepeti  o  tem  in  onem .  Kakšen  prigrizek .  Pa  spet  raziskovanje  učinkov  lastnega  delovanja  na  telo  drugega .

-  Kdo ? !

Nekoliko  je  nejevoljen .  Njeno  samozavest  razume  napak .  Pač ,  ne  more  je  prizadeti ,  ker  ji  ne  pomeni  nič . 

-  Valjda ,  bejbi ,  se  ji  nasmehne .

-  Gremo ,  čas  je ,  reče  supervizor .

. . .  in  Alen  za  njo .  Sede  spredaj .  Pelji  naju  . . .  začne  govoriti  taksistu .

Noč  mine  v  tesnem  objemu .  Koža  je  na  koži .  Udi  so  prepleteni .  Spanje  plitvo ,  pa  vseeno  osvežujoče .

Peljeta  se  na  obisk  k  padlemu  peklenskemu  angelu  v  hišo  zombijev .

Tisti  ima  odprta  usta ,  iz  katerih  se  mu  cedi  slina .

-  Kaj  se  je  zgodilo  z  južnim  mestom ?  sem  jo  vprašal .  Odkimala  je .  Nekaj  trenutkov  je  bila  tiho ,  potem  je  počasi  rekla :  -  Enkrat ,  verjetno  že  zdavnaj ,  so  ga  uničili .  Ampak  tega  niso  nikomer  povedali .

Motor  je  zarohnel ,  gosenice  so  se  zavrtele .  Tank  se  je  poravnal  in  drvel  po  strmini  navzdol .  Ves  čas  me  je  imelo ,  da  bi  šel  k  njej .  Da  bi  jo  lahko  videl .  Pogled  nanjo  bi  me  umiril .  Pa  ni  šlo .  Tank  je  obupno  treskal  ob  skale ,  jih  drobil  pred  sabo ,  se  odbijal  . . .  če  ne  bi  bil  pripet  bi  me  sunki  zmleli  ob  stenah  kupole .  In  potem  je  spet  zmanjkalo  tal  pod  gosenicami .  Spet  v  praznem  prostoru ,  zdaj  z  nosom  naprej .  Asynja  niti  ni  utegnila  spremeniti  povelja ,  že  je  treščil  ob  tla .  Spet  se  je  odbil .  Naredil  je  preval  v  zraku  in  se  zvrnil  z  gosenicami  navzdol  v  naslednji  prepad .  Dvakrat  sem  začutil  kako  je  treščil  ob  skalovje .  Vsakič  je  priletel  na  gosenice  in  vsakič  z  večjo  silo .

Spomnil  sem  se  ognja .

. . .  strahu  zate ,  Miriam . 

Miriam  se  obrne  k  njemu  in  ga  poljubi .  Dolgo  ga  poljublja ,  potem  se  zazre  v  njegove  oči :  -  Baba ,  obljubi  mi ,  da  mi  nikoli  več  v  življenju  ne  boš  pravil  stvari ,  ki  bi  jih  morala  obdržati  zase !

In  končno  ga  vidi  kako  stopi  iz  dvigala .  Odvedejo  ga  v  preoblačilnico ,  da  si  nadene  tisto  hecno  rumeno  papirnato  haljo  in  copatke .  Sterilnost  pač .  Potem  stopi  k  njej .  Nasmejan  je  od  ušesa  do  ušesa .  Tudi  ona  se  mu  smehlja .  Primeta  se  za  roki  in  poljubita .  Komaj  čakam ,  da  se  nama  ne  bo  treba  več  sklanjati  čez  trebuh  ob  poljubljanju ,  mu  reče .  Sedeta  v  čakalnico ,  ker  so  vse  porodne  sobe  zasedene .  Klepetata .  Ne  meneč  se  za  porodnico ,  ki  sama  čaka  z  njima ,  Baba  vpraša  Miriam :  -  Ti ,  še  zmeraj  mi  nisi  povedala  kako  se  je  končalo  s  Tajo ?  Nagajivo  se  ji  smehlja .  Miriam  pogleda  tisto  žensko ,  za  trenutek  zardi .  Hitro  se  zbere :  -  Ti ,  tebi  je  pa  v  arestu  močno  sperma  pritisnila  na  možgane ,  da  ti  grejo  v  tem  trenutku  moje  packarije  po  glavi .  Babi  je  nerodno .  Saj  ga  niti  niso  zanimali  detajli  njune  spolnosti ,  želel  je  samo  slišati  kaj  je  s  tisto  punco .  Ali  se  še  slišita ,  sta  ohranili  prijateljski  odnos ,  in  te  zadeve .  Miriam  mu  ravno  hoče  pojasniti ,  da  nima  pojma ,  ko  vstopi  platinasto  blond  babica ,  in  jima  pove ,  da  naj  stopita  za  njo  v  porodno  sobo .  Tako  mu  reče :  -  Ti  bom  doma  povedala ,  in  gresta  za  babico .

-  Pozdravljena ,  ju  pozdravi .  Jaz  sem  Vilma  in  bom  z  vama  ob  porodu ,  je  prijazna .  Kar  lezite ,  vi  pa  sedite  semle ,  pokaže  Babu  stol  ob  Miriamini  glavi .  Saj  ni  treba  da  vidite  vse  detajle ,  ne ?  se  mu  nasmehne .  Že  kaj  veste  kaj  bosta  dobila ?  vpraša  Miriam .

-  Malo  pa  že ,  tiho  odgovori  Miriam .

-  Že  vidim  glavico ,  reče  babica  Vilma .

Pada .

Trešči  ob  skalnat  zob  podoben  tistemu ,  ki  je  razparal  Železno  devico  . . .

Sledi  njena  mora :

HATCS

Z  mesečino  obsijan  vrh  stolpa .  Vrh  je  raven ,  kamnit ,  obdan  s  prsobrani .  Na  njem  je  dekle ,  ki  bi  lahko  bilo  Asynja .  Njen  obraz  je  zmaličen :  prek  čela ,  obrvi ,  oči ,  lic ,  tja  do  vilice ,  prav  tam  kjer  ima  Asynja  svoji  nenavadni  znamenji ,  ima  vžgani  streli .  Koža  in  meso  ob  strelah  sta  zgrbančena  in  mehurjasta .  Na  mestu  njenih  svetlih  oči  sta  krvavi  luknji .  Njene  roke  in  noge  so  z  železnimi  verigami  razpete  med  dva  lesena  kola .

Bes  dekleta ,  ki  mu  z  razbeljenim  železom  iznakazijo  obraz .

Asynje  ni  več ,  in  je  za  vedno .

Ničesar  ni ,  in  je  vse .

Zave  se  nesmiselnosti  hlastanja  za  življenjem .

“ Vroče  je .  Vroče ,  kot  je  vsak  dan  na  prostem .  Človek  ne  more  nič . 

4.  ZUPAN - SOSIČ ,  Alojzija :  Zavetje  zgodbe :  sodobni  slovenski  roman .  Literarno - umetniško  društvo  Literatura ,  Ljubljana ,  2003 .
