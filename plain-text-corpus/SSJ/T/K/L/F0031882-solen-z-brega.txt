 
ŠOLEN  Z  BREGA

25.  poglavje

pogled  skozi  okno

Zoja  Skušek ,  Marko  Štuhec ,  Igor  Zabel ,  Alvina  Žuraj

Potrkal  sem .  Nič .  Nobenega  odziva .  Stopil  sem  po  ganku  do  kuhinjskega  okna  in  čez  zaveso  pogledal  noter .  Edina  premikajoča  se  stvar  je  bil  sekundni  kazalec  na  električni  stenski  uri .  Kazala  je  deset  in  šestnajst .  No ,  in  v  tem  momentu  je  prišla  Ančka  iz  spalnice  z  omelom  v  roki .  Potrkal  sem  po  šipi  in  zagledala  me  je .  Reakcije  pa  nobene .  Kar  šla  je  naprej  v  predsobo .  Tedaj  sem  si  pred  vrati  obrisal  čevlje .  Sicer  so  bili  praktično  čisti ,  ampak  kljub  vsemu .

Ančke  pa  sploh  ni  bilo  v  kuhinji .  Zaslišal  sem  jo  iz  spalnice .  Zapirala  je  okna ,  hrupno  in  s  smislom  za  teater .  Jasno ,  predolgo  me  ni  bilo .

Če  primerjam  po  tistem ,  kakšna  je  bila ,  ko  sem  jo  nazadnje  videl ,  se  je  zredila  za  najmanj  deset  kil .  Nimam  rad ,  če  se  ljudje  zapustijo .  Jaz  sem ,  jasno ,  zmeraj  enak .  Sedel  sem  na  klop  pod  oknom .  Od  tam  je  najboljši  razgled  po  prostoru .  Mimogrede  sem  preveril ,  če  vleče  spod  okenskih  kril .  Ni  vleklo .  Dejal  sem :

Sicer  nisem  ljubitelj  žganih  pijač ,  toda  včasih ,  sem  pa  tja ,  sem  za  en ,  ampak  samo  za  en  kozarček .  Priznam  pa ,  da  so  moja  strast  cigarete .  Eh ,  strast  je  prehuda  beseda .  Pokadim  jih  do  petnajst  na  dan .

» Nekam  bolj  suh  si . «

» No - no - no ! « 

» Brezverec ,  seveda .  Kaj  si  pa  ti ?  Kdaj  si  bila  pa  ti  nazadnje  pri  maši ? «

» Kaj ? «

Bilo  mi  je  vsega  dovolj .

» Jaaaa ,  kje  pa !  Ravno  opoldne  imamo  stari  kolegi  sestanek  Pri  Mraku .  To  je  tradicija  in  absolutno  nemogoče  je ,  mislim ,  vsaj  dokler  smo . . . «

Šlo  je  za  veliko  barvno  fotografijo  Josipa  Broza - Tita ,  našega  pokojnega  Maršala  ( format  100  x  70  cm ) ,  ki  jo  je  dal  Pepček  okoli  leta  1964  pod  steklo  in  v  rdeče  lakiran  okvir .  Na  njej  vidimo  Maršala ,  oblečenega  v  mornariško  uniformo ,  opirajočega  se  na  ograjo  bojne  ladje  in  zročega  proti  daljnim  obzorjem .  Slika  je  visela  leta  in  leta  v  dnevni  sobi  zraven  televizorja ,  in  če  se  prav  spomnim ,  je  visela  tam  še  po  Pepčkovi  smrti  leta  1981 .  Bila  je  res  pretiranih  dimenzij ,  toda  Pepčka  je  treba  razumeti .  Čeprav  so  ga  leta  1954  iznenada  še  prav  mladega  in  ambicioznega  upokojili  s  činom  kapetana  fregate  ter  mu  s  tem  naredili  neodpustljivo  krivico ,  si  je  omislil  Maršalov  portret  v  mornariški  uniformi .  Neko  vez  s  svojimi  poklicnimi  in  nazorskimi  ideali  je  le  moral  ohranjati .  Pepčkov  revolt  pa  se  je  kazal  v  tem ,  da  nikoli  več  ni  maral  na  morje ;  ne ,  niti  v  bližino  morja  ni  šel  več .  Niti  v  Koper . 

V  predsobi  takoj  zraven  kopalničnih  vrat  je  dimnik ,  ki  ga  zapirajo  železna  vrata .  Ta  vražji  študent ,  ki  mu  je  bilo  glede  naše  bajte  takoj  vse  jasno ,  je  snel  zatič ,  odprl  vrata  in  dejal :

Tega  dne  sva  doma  pri  Milčku  jedla  golaž  iz  konjskega  mesa .  Golaž  po  njegovem  receptu  je  ekstremno  močan .  Mleta  paprika  v  njem  je  izključno  pekoča ,  meso  pa  se  ne  duši  v  vodi ,  ampak  v  rdečem  vinu .  Količine  kumine ,  česna  in  majarona  so  trikrat  večje  od  normalnih .  Česna  je  moj  zlati  Milček  nasekljal  celo  glavico ,  in  to ,  prosim ,  za  dve  osebi !  Feferone  sem  mu  pa  moral  iztrgati  iz  rok  in  sporekla  sva  se .  Boriti  sem  se  moral  tudi  za  pravico  do  solate ,  in  to  kljub  temu ,  da  sem  jo  sam  kupil ,  pripravil  in  pojedel .  Milček  je  bil  kulinarični  barbar ,  ljubitelj  samih  močnih  reči ,  vsakršnega  mesa ,  špeha ,  salame ,  klobas ,  fižola ,  feferonov ,  popra  in  čebule .  Tega  dne  sem  mu  štel  v  plus  samo  to ,  da  golaža  ni  zamokal ,  ampak  je  vanj  nastrgal  pol  kile  krompirja .

» Ampak  zdaj  je  že  pokojni , «  je  pripovedoval  Milček .  » V  uradnih  prostorih  je  imel  skupaj  obešeni  sliki  Tita  in  papeža .  Dve  slikci ,  ti  rečem ,  Žani ,  ena  do  druge !  Zdaj  pa  ti  krščanski  pravijo ,  da  smo  bili  partizani  rdeča  vojska .  Daj  no  mir ! «

» Zakaj  se  pa  sploh  opravičuješ ?  Terček  je  čisto  v  redu  človek . «

» Na  zdravje , «  sem  rekel .  » Ti  kar  popij .  Jaz  bom  še  malo  počakal . «

Dvignil  sem  kozarec  in  trčila  sva .  Milček  je  moj  pravi  prijatelj ,  sem  si  rekel .  Zdaj  mi  je  žal ,  da  mu  tega  nisem  povedal  na  glas .  Nekaj  pa  le :  popil  sem  vino  do  konca .  Jasno ,  takoj  mi  ga  je  spet  natočil .  In  dejal :

Na  pogreb  sem  šel ,  do  jame  pa  ne .  Ni  me  zanimalo ,  kako  pokopavajo  tisti  mizarski  izdelek ,  okinčan  po  neki  čudni  navadi  z  zlatimi  peresi  iz  papirja .  V  bistvu  vse  skupaj  ni  imelo  nobene  zveze  z  Milčkom .  Nasploh  človek  kot  živahno  bitje  z  grobarstvom  in  pogrebništvom  nima  nič  skupnega .  Pomikal  sem  se  bolj  v  ozadju ,  stopil  mimogrede  še  do  maminega  groba ,  toda  za  Milčkom  mi  je  bilo  tako  hudo ,  da  nisem  bil  zmožen  spraviti  iz  sebe  nobene  prave  štime ,  če  sem  srečal  kakšnega  skupnega  znanca .

» Kaj  pa  zijaš ? «

» A  si  ti  iz  Amerike ? «

Marička  me  je  sunila  s  komolcem :

» A  sem  jaz  kaj  rekla ? «

» Dobro , «  sem  rekel  in  res  mi  še  nikoli  ni  bilo  tako  dobro  na  svetu .  Ves  ponosen  sem  jo  gledal  od  strani .  Bila  je  enako  velika  kot  jaz .  Imela  je  širok  nasmeh  in  zdrave  zobe . 

» Pa  kaj , «  je  rekla .  » Še  ti  bodi  tak ! «

» Veš  kaj , «  je  rekla ,  » a  mi  lahko  kupiš  kombinirane  praške ?  Glava  me  boli . «

Treba  je  vedeti ,  da  mi  mama  še  nikoli  ni  telefonirala  v  službo .  Že  v  prejšnji  službi  so  me  porinili  v  partijo  in  doma  sem  ji  večkrat  dejal :  jutri  nas  bojo  zadržali  na  sestanku .  Pokliči  in  reci ,  da  si  bolna  in  če  bi  me  lahko  spustili  domov .  Boš ?  –  Pa  ni  poklicala .  Dobro ,  sem  rekel ,  zakaj  nisi  telefonirala ?  Nisem  mogla ,  je  rekla ,  ko  pa  Piškurjevih  ni  bilo  doma !  Prvič  sem  ji  še  verjel  ( midva  namreč  nisva  imela  telefonskega  priključka  in  tudi  jaz  ga  še  vedno  nimam ) ,  pozneje  pa  ne  več .  Naposled  mi  je  kujavo  zabrusila ,  da  me  ni  ona  silila  v  partijo .  Ta  ženska  mi  je  res  pila  kri .  S  tem  klicem ,  njenim  prvim ,  pa  mi  je  na  neki  način  naredila  uslugo .  Držal  sem  slušalko  v  potni  roki  in  še  malo  odlašal ,  da  si  umirim  živce .  Lovil  sem  sapo  in  noge  so  se  mi  tresle .  Skoz  šipo  sem  videl  Vlasto ,  ki  je  stala  tam  zunaj  in  čakala  name ,  babe  iz  moje  pisarne  pa  so  hodile  mimo  te  krasne  ženske  in  se  dregale .  Tudi  Milček  je  šel  in  vsi .

» Dobro , «  sem  rekel ,  » prinesem  ti  jih .  Še  kaj ? «

Ustavila  sva  se .  Vlasta  me  je  še  vedno  držala  okoli  ramen .  Mirno  me  je  pogledala  v  oči .  Tedaj  bi  bil  najrajši  zajokal  in  verjetno  to  niti  ne  bi  bilo  tako  neumno .  Tudi  če  bi  ji  prislonil  glavo  na  prsi  in  tulil ,  vse ,  vse ,  le  tega  nisem  smel  storiti ,  kar  sem .

Bi  pa  rad  zdajle ,  ko  smo  že  pri  tem ,  omenil  še  nekaj  važnega  o  sebi .  V  bistvu  me  je  Vlasta  opozorila  na  to ,  namreč  na  eno  komponento  mojega  značaja ,  morda  usodno .  No ,  in  tu  je  zdaj  tisti  dialog ,  ki  sem  ga  bil  obljubil .  Rekla  je ,  da  nevede  živim  v  eni  azijski  maniri ,  da  sem  nekako  usmerjen  v  temeljitost  in  malce  potencirano  doživljanje  svojega  neposrednega  okolja ,  kar  je  po  svoje  v  redu  in  ona  da  je  tudi  za  to  in  mi  daje  prav ,  misli  pa ,  da  se  temu  lokalnemu  življenju ,  če  že  k  njemu  težim ,  ne  prepuščam  dovolj  intenzivno .  Slovani  smo  polovičarji  v  vsem ,  sem  rekel .  Že  prav ,  je  rekla ,  smo  pa  znani  tudi  po  tem ,  da  se  šarmantno  prepuščamo  čustvom  in  to  nas  rešuje .  Tudi  ti  se  moraš  prepustiti .  Znebi  se  te  svoje  zadrgnjenosti ,  kajti  ne  vem ,  kaj  bi  to  pomenilo ,  kot  praviš ,  zavestno  in  z  vsemi  čuti  živeti  svoje  malo  življenje ,  v  praksi  pa  ne  iti  do  konca . . .  Kako  misliš ,  do  konca ,  sem  rekel ,  tega  pa  res  ne  razumem .  Enostavno ,  sem  rekel ,  me  fascinira  ta  najbolj  navadna  človeška  vsakdanjost ,  za  katero  eni  mislijo ,  da  je  čisti  dolgčas .  Nakar  je  Vlasta  rekla  nekaj ,  česar  ji  takrat  nisem  bil  pripravljen  verjeti ,  namreč ,  rekla  je :  Saj  ti  vendar  ne  ljubiš  te  drobne  realnosti !  Gledaš  jo  od  strani ,  ljubezen  pa  zahteva  prepuščanje !  Evo ,  sem  rekel ,  tebi  sem  čisto  vdan ,  Vlasta ,  tebi  se  čisto  prepuščam ,  s  tabo  grem  do  konca . 

In  ko  se  je  potem  zgodilo ,  kar  se  pač  je ,  moj  razvoj  resda  ni  šel  ne  vem  kam  naprej ,  vsekakor  pa  jaz  kot  doživljanja  zmožno  bitje  nisem  čisto  zablokiral .  Nekaj  mi  je  vendarle  ostalo .  Zelo  resno  sem  namreč  vzel  tisto  o  azijski  maniri  in  ljubezni  do  neposrednega  okolja .  Sem  pa  spet  tudi  tak ,  da  se ,  če  govorimo  o  ljudeh ,  ne  morem  kar  povprek  navezati  na  kogar  si  bodi .  Vsakemu  človeku  že  ne  moreš  reči  vsega ,  kar  ti  pade  na  pamet ,  in  od  vsakega  ne  sprejmeš  vsega ,  kar  ti  poskuša  prodati .  Nekaj  pa  sigurno  drži :  tiste  točke  v  času  in  domačem  prostoru ,  ki  te  najtesneje  povezujejo  s  človeštvom  in  naravo  sploh ,  so  tebi  bližnja  bitja ,  prijatelji ,  s  katerimi  se  razumeš .  Moja  izbira  je  bila  torej  tale :  živeti ,  poskušati  razumeti  svoje  okolje ,  se  imeti  rad  s  prijatelji  in  sosedi .  Tudi  v  lokalnem  se  skriva  neka  obča  usojenost  in  neki  vrhovni  zakon .  Svet  doživljati  skoz  detajle  –  ali  ni  morda  prav  to  tisto ? !

Lepo .  Ne  slabo  povedano .  Toda  take  punce ,  ženske ,  ki  bi  bila  Vlasti  vsaj  malo  podobna ,  nisem  več  srečal .  In  ker  nisem  človek ,  ki  bi  se  bil  zmožen  kar  vsiliti  lepi  in  pametni  ženski ,  takih  pa  v  bistvu  tako  ni  ali  pa  so  že  oddane ,  sem  ostal  samski  in  zasanjan  v  svoj  ideal .  Iz  istega  razloga  so  tudi  moji  znanci  in  prijatelji  ostali  zmeraj  isti  oziroma  jih  je  bilo  z  leti  vse  manj  in  manj ,  ker  so  umirali .  Sploh  pa  si  nikoli  nisem  upal  nagovoriti  koga  od  vidnejših  ljudi  v  Ljubljani ,  tudi  če  so  mi  bili  všeč .  V  bistvu  jih  poznam  nešteto ,  ki  so  res  numere  in  nekaj  veljajo .  Tako  poznam  recimo  Jančarja ,  ki  hodi  po  Bregu .  Pa  Heleno  Koder  pa  tistega  Urbana .  Dostikrat  srečam  tudi  Janeza  Staniča ,  ki  zna  tako  pozorno  pogledati  v  mimoidočega .  Videvam  tudi  Gustinčiča ,  ki  ga  imam  za  modro  osebo .  Nadalje  sem  srečeval  danes  že  pokojnega  Ježka  in  ko  sem  že  pri  njem ,  naj  povem ,  da  je  parkrat  le  malo  manjkalo ,  da  bi  ga  ogovoril ,  vendar  mi  je  zmanjkalo  poguma .  Ja ,  nekoč ,  ko  sva  bila  skupaj  v  trafiki  pri  šentjakobskem  mostu . . .  Spomnim  se  tudi  slikarja  Jakopiča ,  ki  sem  ga  videval  v  Krakovem .  Ampak  tedaj  sem  bil ,  lahko  rečem ,  še  otrok .  Od  živečih  na  Bregu  sem  seveda  poznal  Mraka  iz  Zoisove  hiše  na  Bregu ,  poznal  pa  sem  tudi  njegovo  življenjsko  prijateljico  ( ali  kako  bi  ji  rekel ) ,  ki  si  je  krznen  plašč  prevezala  kar  s  špago . . .  Ivan  Tavčar  s  številke  10  je  umrl  že  osem  let  pred  mojim  rojstvom ,  vendar  pa  tudi  njegovi  sinovi ,  ki  sem  jih  še  dolgo  videval ,  ne  živijo  več .  Kar  mene  zadeva  pa  sem  se  od  širše  znanih  ljudi  rokoval  samo  z  enim  od  teh ,  in  sicer  že  pred  leti .  Naj  opišem  ta  primer : 

Bil  je  neki  dečko  pri  petintridesetih ,  veselo  razpoložen ,  prijeten ,  sicer  pa  ga  nisem  natančneje  gledal .  Karla  je  najprej  zajela  sapo ,  potem  pa  je  dvignila  obe  roki  visoko  v  zrak  in  se  plosknila  po  kolenih .  Mladih  ljudi  se  je  zmeraj  razveselila .  No ,  zdaj ,  z  več  ko  sedemdesetimi  v  križu  pa  vsaj  poskočila  ni  več .

Treba  je  vedeti ,  da  ima  zaboj ,  sicer  stacioniran  v  predsobi ,  skoraj  kubik  prostornine .  Po  dogovoru  za  drva  skrbi  študent ;  če  je  pa  sila ,  najamem  Maričkinega  Lojzeta  in  ta  mi  zaboj  napolni  za  liter  vina .  Tokrat  nisem  potreboval  nikogar .  Razmere  so  bile  idealne .  Konec  januarja ,  stopnišče  v  hiši  pa  primerno  mrzlo  in  polno  prepiha .  Toda  še  boljši  prepih  je ,  če  kdo  pusti  odprta  hišna  ali  dvoriščna  vrata .  No ,  in  ker  je  drvarnica  kje  pa  drugje  kot  na  dvorišču ,  so  bili  tako  dani  vsi  pogoji .  Na  relaciji  med  mojim  stanovanjem  in  drvarnico ,  se  pravi ,  med  pritličjem  in  tretjim  nadstropjem ,  sem  nato  prebil  tri  ure ,  tovoril  tista  drva  in  nastavljal  svoje  oznojeno  telesce  blagodejnemu  vetrčku .  Nazadnje  je  bil  zaboj  poln ,  jaz  pa  sem  si  nakopal  angino  z  vsemi  atributi  in  si  priskrbel  trden  alibi  za  poležavanje .

Prav  pa  ji  moram  dati  tudi ,  če  se  je  zaljubila !  To  je  ja  pravica  vsakega  človeka !  Prav  imaš ,  pa  če  se  zaljubiš  v  kogarkoli ,  magari  v  celotno  osebje  katoliške  zadruge !  Ljubezensko  zvezo  je  treba  rešpektirati  in  blagosloviti ! 

» Žani  posrani ! «

» Pridi  k  meni . «

» Ljubi ,  primi  malega ,  da  ne  pade  na  hrbet . «

Nato  sta  se  merila :

» Ne  Toma  in  Jerryja !  Čebelico  Majo ! «

» Ne  bom ! «

» Seveda  bi , «  je  odvrnil  Jožef  vstran .

» Zakaj  pa ? «  je  vprašala .

Mali  je  rekel  lahko  noč  in  midva  sva  rekla  lahko  noč ,  Malči  pa  je  tačas  ihtavo  stikala  za  copatki .  Bila  je  togotna .  Ljubica  je  z  malim  odšla  gor  v  podstrešno  stanovanje  in  kakor  hitro  je  izginila ,  je  bilo  Malčiki  takoj  bolje .  Pogledala  me  je  in  sedla  na  kanape  zraven  mene .  Kanape  se  je  tako  vdrl  pod  njo ,  da  sem  se  ji  skoraj  zavalil  v  naročje .  V  zadnjem  trenutku  sem  se  prijel  za  stranico  in  potem  je  tudi  nisem  več  spustil .  Ženska  ima  sto  kil ,  pa  pri  tem  niti  debela  ni .

To  je  bila  konverzacija  v  njenem  stilu .  Takih  vprašanj  sem  se  zmeraj  bal .  Vedel  sem  sicer ,  kaj  bi  bilo  treba .  Moral  bi  ji  parirati  z  nečim  takim ,  kot  na  primer :  a  si  mi  fovš ,  donda ?  –  ampak  s  tem  bi  zabredel  v  živi  pesek .  Odgovoril  sem  po  pravici :

» Ah ,  nič  takega .  Angina .  In  morda  malo  pljučnice . «

Še  celo  Jožef  me  je  pogledal  z  nasmeškom :  za  hip  je  pokazal  zobe .  Malči  je  odrezala  rezino  in  mi  jo  podala  na  krožničku .

Krenil  sem  k  vratom ,  Jožef  pa  me  je  prehitel  in  jih  odprl .  Ne  verjamem ,  ni  bil  toliko  zabit ,  da  ne  bi  vedel ,  kaj  se  zares  ne  spodobi .  Ko  sem  se  obul  in  oblekel ,  mi  je  odprl  tudi  vhodna  vrata .  Pri  tem  je  sopel  in  gledal  mimo  mene .  Strela ,  sem  pomislil ,  ta  bi  me  najrajši  vrgel  iz  hiše !

Strahu  za  stanovanje  ne  bi  na  dolgo  pojasnjeval .  Medčloveški  odnosi  pri  Purgih  so  v  očitnem  razsulu .  Med  njimi  se  je  nabralo  toliko  napetosti ,  da  je  hiša  postala  premajhna .  Če  Malčikina  ideja  izvira  od  tod ,  je  moj  strah  upravičen . 

Kaj  sem  storil ?  Brez  pozdrava  in  pardona  sem  jo  ucvrl  med  ljudi  na  trgu  in  še  mar  mi  ni  bilo ,  kaj  si  Bucik  misli !

» Vidite , «  se  je  razburjal  Bucik ,  » to  je  tiranija  province !  Neuki ,  zaplankani ,  enostransko  obveščeni  ljudje !  A  sploh  veste ,  Kolenc ,  kakšni  so  tisti  kraji ?  Sam  kamen !  Bedaki  verjetno  mislijo ,  da  jim  bo  zemljo  pripeljal  kdo  iz  Beograda ! «

Tako  mi  je  torej  Bucik  vse  lepo  pojasnil .  Čas  bi  že  bil ,  da  se  naredim  popolnoma  trapastega .

» Ja , «  sem  rekel  neumno ,  » zato ,  ker  jo  očitno  hoče ! «

Bucik  je  že  zajel  sapo ,  najbrž  z  namenom ,  da  se  temeljito  pokrega  z  mano ,  tedaj  pa  so  se  odprla  vrata  delavnice  Dobravc ,  kjer  čistijo  in  barvajo  usnjena  oblačila .  Ven  je  stopilo  načičkano  babše .  Afnasto  je  zaklicalo :

Stoječe  javne  ure  si  podajajo  roko  s  pokvarjenimi  javnimi  telefoni ,  s  policaji ,  ki  se  v  marici  peljejo  tako ,  da  jim  noge  gledajo  skoz  okna ,  s  prevrnjenimi  kontejnerji  za  smeti ,  z  menjalci  denarja  na  črno  in  z  romunskimi  berači  na  Tromostovju .  Ure  na  grajskem  stolpu ,  ki  je  najbolj  markantno  mesto  v  Ljubljani ,  stojijo  že  nekaj  let ,  čeprav  so  nove  in  nedvomno  drage .  Ustavile  so  se  takoj  po  vgraditvi .  Ure  na  takem  mestu  bi  morale  teči ,  četudi  bi  bile  brez  mehanizma  in  bi  jih  nekdo  premikal  ročno ,  magari  sužnji ,  in  četudi  bi  Ljubljano  zaradi  tega  obtoževali ,  da  krši  človeške  pravice !  Kajti  javne  ure ,  ki  kažejo  točen  čas ,  so  civilizacijska  norma !  Prva  po  rangu  med  vsemi  javnimi  urami  pa  je  ura  na  glavni  pošti !  In  zdaj  se  je  ustavila  še  ta !

» Tukaj  ti  lahko  avto  odpeljejo , «  sem  rekel ,  » a  veš ! «

» Ampak  zaenkrat  ga  še  ni , «  sem  rekel .  » Čakaš  koga ?  Danes  nisi  v  službi ? «

» Nisem .  Imam  en  biznis . «

» Časa  imate  dosti ,  ne ? «

» Jaz  tudi , «  je  pograbil .  » Ne  bom  več  čakal .  Adijo ! «

Par  sekund  sva  se  merila .  Nisem  se  je  bal  tako ,  kakor  bi  bilo  prav ,  kajti  s  sabo  sem  poleg  nabasane  PVC  vrečke  prinesel  tudi  bes  na  Ervina .  Zdaj  pa  me  je  razkurila  še  ona ,  ker  mi  je  očitala  zamudo .  To  je  bil  kar  precejšen  kiks  v  njenem  nastopu .  V  naslednjem  hipu  pa  je  naredila  še  en  napačen  korak .  Oziroma  dva .  Stopila  je  proti  meni  z  roko  naprej ,  češ ,  bom  ti  pomagala .

» Daj  no ! «  sem  vzrojil  in  se  pognal  z  vrečko  mimo  nje .

» Saj  veš ,  Žani ,  da  te  ima  Jožef  strašno  rad ,  ne ?  Veš ,  ne ?  V  sebi  nosi  spomin  na  deda  Gašperja  in  boli  ga ,  da  Bojanček  nima  starega  ata .  Vidva  z  Bojanom  se  pa  tako  razumeta . . . «

Zamislil  sem  se .  To  je  moralo  biti  enkrat  leta  šestinšestdeset ,  ko  sem  jaz  imel  tiste  špetire  z  Minči  in  preveč  svojih  skrbi ,  da  bi  spremljal  dogodke  pri  Purgih .  Oziroma ,  najbrž  sem  jih  spremljal ,  ampak  od  tedaj  je  tudi  že  minilo  precej  časa . . . 

In  dejansko .  Ko  sva  tako  obstala ,  naslonjena  ob  steno  pod  obešalnikom ,  je  prijela ,  še  vedno  s  hrbtom  na  meni ,  mojo  roko  in  jo  ponesla  na  svoj  trebuh ,  na  tiste  svoje  dimenzije ,  kjer  je  vse  kipelo  od  notranjega  življenja  in  sala .  Ko  se  je  zdaj  zahihitala ,  sem  čutil  tudi  tresljaje  smeha .  No ,  vendar  se  je  tudi  postavila  pokonci  in  me  delno  osvobodila .  Delno  pravim  zato ,  ker  moje  roke  še  ni  spustila ,  jaz  pa  je  tudi  nisem  maral  iztrgati  od  tam ,  da  ne  bi  izpadel  prevelik  bojazljivec .  Nakar  se  je  obrnila  k  meni  z  nasmehom ,  ki  je  bil  obenem  sprijen  in  živčen ,  vendar  sem  močno  čutil ,  da  gre  pri  vsej  stvari  hudo  zares .  Ampak  da  bi  v  njej  čutil  tudi  ljubezen ,  ne ,  tega  pa  ni  bilo .  Zanjo  sem  bil  samo  ovira ,  ki  jo  je  treba  zlomiti  na  najšibkejšem  mestu .  Dejala  je :

JAVNE  URE

Na  moje  veliko  radost  so  nekatere  ure  zares  popravili  in  sicer  najprej  tisto  na  glavni  pošti !  Ta  je  stekla  že  naslednjega  dne !  Preden  pa  nadaljujem ,  moram  povedati ,  da  je  12.  marca  izšel  v  Delu  članek  z  naslovom  VEČINA  LJUBLJANSKIH  UR  JE  RES  BOLJ  ZA  OKRAS  KOT  TOČEN  ČAS .  Članek  se  začne ,  če  odštejem  podnaslov ,  takole :

» Ja ,  Žani ,  ljubezen !  Ena  tako  močna  in  usodna ,  da  se  mu  je  za  zmeraj  poznalo .  Zdaj  ti  tega  ne  pravim ,  ker  mi  je  Pepčka  žal . . .  No  ja ,  saj  mi  ga  je ,  saj  ga  pomilujem ,  ampak  z  njim  sem  trpela  tudi  jaz !  Ko  bi  ti  vedel ,  koliko  ur  sem  prejokala !  Sem  imela  take  oči ,  da  si  nisem  upala  ven !  Pomislili  bi ,  da  sem  bila  tepena !  V  resnici  pa  me  ni  udaril  niti  enkrat !  Ti  rečem ,  Žani ,  da  sem  si  prav  želela ,  da  bi  me ,  da  bi  me  kresnil  z  jezo ,  da  bi  vsaj  enkrat ,  čeprav  na  tak  način  pokazal ,  da  mu  je  nekaj  do  mene ,  da  mu  ni  vseeno  in  tako  naprej .  Jezus ,  Žani ,  ampak  a  veš ,  kaj  je  bilo ?  Ta  človek  je  v  bistvu  zgubil  voljo  do  življenja ! « 

» Tako  sem  srečna ,  Žani ,  da  ti  ne  morem  povedat ! «

» Želim  ti  obilo  sreče ,  Ančka ,  v  novem  zakonu !  Zares ,  vse  najboljše ! «

» Z  Bogom ! «

» Kar  oglej  si ! «  je  rekel  Jožef .  » Stric  Žani  ti  bo  vse  pokazal ! «

Ljubica  me  je  prijazno  stisnila  pod  roko .

» Čaja  bi  rad ! «

Ljubica  me  je  zaskrbljeno  gledala  in  resno  kimala .  Jožef  je  vezel  naprej :

» Poglej ,  Žani , «  je  rekla .  » Najbrž  se  dobro  spomniš ,  kaj  sem  ti  rekla .  Tebe  pa  ni  bilo  k  nam  ne  za  Osmi  marec  ne  za  Veliko  noč !  Za  Veliko  noč  so  te  morali  naši  loviti  okoli ,  tako  da . . . «

Malči  je  dejansko  odprla  usta  in  zinila .  Da  se  razumemo ,  Malčika  dostikrat  zine  in  to  je  normalen  pojav .  Ampak  tokrat . . .  Ker  vem ,  kaj  si  Malči  o  meni  misli  ( rekla  je  frizerju ,  h  kateremu  hodim ,  in  sicer  tole :  » Žanita  samo  grdo  pogledaš ,  pa  se  poserje ! « ) ,  lahko  rečem ,  da  je  tokrat  zinila  zaradi  šoka .  Ja ,  jo  je ,  kar  ruknilo  jo  je .  Izneveril  sem  njena  pričakovanja .  Zato  se  je ,  ko  je  nehala  zijati ,  prijela  skoraj  direktno  za  srce ,  v  katero  sem  jo  tako  nečloveško  sunil  s  sulico ,  in  javsknila  je : 

Nakladal  sem .  Nalašč .  Sploh  pa ,  zakaj  ne  bi  Malčika  in  jaz  navsezadnje  spregovorila  tudi  par  normalnih  besed ? . . .  Ampak  ona  me  je  porogljivo  pogledala  in  s  skrivenčenimi  ustnicami ,  ki  si  jih  je  pobarvala  z  neko  nemogočo  šminko ,  izrekla  nekaj  tako  strupenega ,  nekaj  tako  zlobnega ,  da  mi  je  zapo  zaprlo .

Zabuljila  se  je  vame  ko  sova .  Kar  dolgo  me  je  fiksirala .  Nato  je  rekla ,  ampak  dokaj  trezno ,  kar  s  premislekom :

Malči  je  dvignila  skodelico  kave  in  jo  šluknila  v  sekundi .  Eksala  jo  je .  Madonca ,  nisem  vedel ,  ali  je  vse  skupaj  smešno  ali  grozljivo !  Nakar  se  je  obliznila  in  rekla :

Čeprav  sem  Malčiko  najodločneje  zavrnil ,  pa  maj  ni  bil  zato  nič  toplejši  od  aprila .  In  tudi  jaz  nisem  srečal  nikjer  nobene  take ,  ki  bi  mi  zbudila  ljubezen  v  srcu .  Resnično ,  nobene  novosti  med  mestnimi  damami ,  nobene  take  med  njimi ,  ki  bi  človeku  dvignila  temperaturo .  V  hiši  na  Bregu  je  ostajalo  vse  po  starem  in ,  resnično ,  kar  čutil  sem ,  kako  okostenevam  in  ginem  v  enoličnosti . 

Bilo  je  sredi  neke  noči  že  čisto  proti  koncu  maja ,  ko  me  je  zbudilo  stokanje . 

» No  ja , «  sem  rekel  z  nasmeškom ,  » če  je  punca ,  je  najbrž  niste  vzeli  k  sebi  samo  zato ,  ker  ni  imela  kje  spat . «

» O  katerih  zadevah ? ! «

Šonca  je  razgrelo .  Kar  spričo  mene  se  je  začel  praskati  po  nogi . 

» O  ti  hudič ! «  sem  rekel .  » Čakajte ,  saj  so  med  pravniki  tudi  kakšni  svetli  zgledi !  Vzemite  Bavcona  pa  Demšarja  pa  Krivica !  Ti  ljudje  so  prišli  tako  rekoč  v  zgodovino !  A  ne  mislite . . . « 

» Razumem , «  sem  rekel .  » V  bistvu  ne  veste ,  kaj  drugega  bi  študirali . «

Šonc  me  je  že  kar  odločno  gledal .  Bil  sem  mu  hvaležen ,  da  ne  strmi  več  v  mizo . 

» Rekla  sem  ti  že  zjutraj , «  je  rekla  Kika .  » Vlak  imam  ob  enih .  Janez ,  lepo  vas  prosim ,  a  lahko  pokličete  natakarja ? «

» A  vas  lahko  prosim  za  pomoč ,  Janez ?  V  garderobi  na  postaji  imam  torbo ,  ki  je  precej  težka . «

Kika  Perova !  Pred  pol  ure  še  vedel  nisem ,  da  eksistira ,  zdaj  pa  me  je  z  njo  neslo  v  vratolomno  avanturo !  Saj  pravim ,  ko  človek  nekaj  začne ,  si  dogodki  kar  podajajo  kljuko !  Srce  mi  je  razbijalo ,  kakor  že  dolgo  ne .  Čutilo  je ,  da  se  peljem  z  žensko  moje  prihodnosti .  Toda  peljala  sva  se  po  njeni  zaslugi .  Zdaj  sem  bil  jaz  na  vrsti .  Dejal  sem :

» Zdi  se  mi ,  da  je  pa  Bled  vseeno  malo  predaleč .  Jaz  sem  lačna . « 

In  je ,  kajpada ,  pritiskal  na  plin  s  tako  silo ,  da  mu  je  izstopila  žila  na  vratu .

Triumfiral  sem .

Toda  Kika  se  ni  dala  zmesti .  Pogledala  je  v  smeri  policaja ,  ki  je  stal  nedaleč  stran  in  rekla :

» No , «  je  rekla  Kika  z  zanimanjem ,  » a  ste  naju  zasledovali ? «

» Kaj  je  pa  bila  po  poklicu ? «

Stisnilo  me  je  pri  srcu .  Kaj  sem  hotel  reči !  Nor  sem  nate !  Ljubim  te ,  ženska  božja !

Kako  mi  je  zrasel  greben !  Stvar  med  nama  je  bila  praktično  zapečatena !  Vse  je  bilo  opravljeno  v  roku  –  pogledal  sem  na  uro  vrh  Magistrata  –  štirih  ur !  Pogledal  sem  tudi  proti  Malčiki  Purg .  Odhajala  je .  Šla  je  kot  furija .  Seveda ,  zabil  sem  še  en  žebelj  v  trugo  njenih  načrtov !  Da ,  oddan  sem ,  Purgovina !

» Otroka  imaš !  In  to  mi  poveš  šele  zdaj ! «

» Odkod  vam  ta  informacija ? «  sem  rekel ,  rahlo  vznemirjen .

» Kje  bo  pa  tvoje  dekle  preživelo  počitnice ? «

» V  Mozirju , «  je  rekel ,  » pri  stari  mami . «

Bilo  je ,  kakor  da  me  ne  sliši  in  ne  vidi .  Ves  napet  in  zaripel  v  glavo  je  visel  nad  mašino  in  brkljal  okoli  neke  zadeve  s  pokrovom  in  cevjo .  Spodaj  pod  tem  je  neka  komplicirana  zadeva  s  kupom  vijakov  in  kljukic .  Tu  je  pritisnil  na  vzvod  in  motor  je  zarjovel .  Pritisnil  je  enkrat ,  dvakrat ,  trikrat . . .  Vsakič  je  bolj  pritisnil  in  stroj  je  vsakič  hujše  zatulil  in  celo  zapiskal  tako ,  da  sem  mislil ,  da  ga  bo  razneslo .  Na  koncu  je  pa  še  treščilo .

Kaj  naj  rečem .  Po  takem  pismu  bi  bil  srečen  samo  najbolj  nor  optimist !

V  redu ,  sem  si  mislil .  Zdaj  je ,  kar  je .  Če  sem  lahko  potrpel  skoraj  cel  mesec ,  bom  pa  še  to  malenkost !

» Tako  je , «  sem  rekel .  Odkašljal  sem  se  in  odrecitiral :

Poljubila  sva  se  kar  tam  na  oknu ,  ampak  zares  z  enim  raziskovalnim  in  užitkarskim  čutom .  Potem  pa  sva  stopila  stran  od  okna  in  od  tu  naprej  se  prekinjam .  Ne  bi  več  o  tem .

Brcnila  me  je  z  nogo  in  jo  brž  potegnila  nazaj  pod  plahto .

» Ampak ,  saj  si  sama  predlagala ,  da  greva  zvečer  ven ! «

Toda  prav  zaradi  nje  sem  moral  narediti  kompromis .  Kika  je  sicer  pohvalila  v  bistvu  še  kar  umirjeno  ozračje  in  veselica  se  ji  je  zdela  še  kar  dostojna ,  toda  rajši  se  je  držala  malo  proč .  Pri  stojnici  z  narodnimi  dobrotami  sem  kupil  kolačkov ,  priskrbel  sem  nama  tudi  dva  vrčka  piva  in  stisnila  sva  se  k  škarpi  nad  vodo .  Rekel  sem :

Kika  se  je  ozrla .  Čakal  sem  na  njeno  reakcijo .  Ko  se  je  nasmehnila  in  skomignila ,  sem  osupnil .  Taki  ljudje  bi  se  morali  zdeti  ogabni  posebno  njej !

Kdo  se  ne  bi  začudil  ob  tem ?  Normalno ,  tudi  Kika  se  je .

» Prej  nisem  bil  siguren ,  če  gre  res  za  tvojo  hčerko . «

» Zakaj  si  mi  pa  zdaj ? «

» Kje  maš  Švabico ?  Kje  imaš  kuzlo  nacistično ? «

Vstal  sem ,  vendar  se  mi  je  stemnilo  pred  očmi .  Bilo  je ,  kakor  da  spet  padam  v  nezavest .  Moral  sem  se  usesti .  Na  srečo  pa  motnja  ni  trajala  dolgo .  Po  njej  sem  naglo  stopil  k  vratom .  Ne ,  niso  bila  zaklenjena .  Tiho  sem  jih  odprl  in  odšantal  k  vhodnim  vratom  stanovanja .  Ja ,  ta  so  bila  pa  zaklenjena .  Normalno .  Kaj  sem  pa  mislil !

Brez  kopalnice ,  kuhinje  in  oblek  sem  absolutno  nemočen !

Jožef  je  bil  iskal  marke ,  našel  pa  pištolo .  Potem  pa  je  najbrž  našel  tudi  marke  in  zdaj  je  oboje  pri  njem !

Kakorkoli ,  pot  je  bila  praktično  prosta .  Toda  vprašal  sem  se ,  ali  sem  res  zmožen  tega  nesmisla ,  upati  si  k  Jožefu  brez  adekvatnega  orožja  in  mu  odvzeti  pištolo ? . . .

Stopil  sem  na  pokrov  straniščne  školjke ,  potem  pa  še  na  pralni  stroj  in  brez  posebnega  problema  zajahal  okno .  V  kuhinji  in  sobi  je  vladal  polmrak ,  kajti  okni  na  ulico  sta  bili  še  vedno  zastrti ,  luč  nad  mizo  pa  ugasnjena ,  toda  strahoten  nered  in  polom  je  bil  evidenten  že  pri  tej  vidljivosti . 

Umik  na  drugo  stran  sobe  je  zahteval  manj  previdnosti ,  kajti  zdaj  sem  bil  vsekakor  na  boljšem .  Usedel  sem  se  na  levi  konec  klopi .  Od  tod  je  bilo  mogoče  izvrstno  nadzirati  štiri  metre  oddaljenega  Jožefa  in  ga  držati  na  muhi .  Ko  se  bo  prebudil  in  spoznal ,  v  kakšni  situaciji  je ,  bo  lahko  samo  pobegnil .  Noben  človek  ne  bi  šel  golorok  nadme .  Noben ,  ki  bi  bil  količkaj  pameten . . . 

Nisem  takoj  pogruntal ,  kaj  je .  Videl  sem  samo ,  kako  se  Jožef  meče  po  kavču ,  zavit  v  modrikasto  meglico .  Mahal  je  z  rokami  in  vreščal .  Ni  se  drl  takoj ,  to  je  res ,  ampak  ko  je  začel ,  je  šlo  skoz  ušesa :

» Ne  streljat ,  jebemumater ,  ne  streljat !  Vidiš ,  da  sem  se  v  nogo !  Pusti  me !  Grem !  Iijau !  Grem ! «

Roko  sem  imel  pod  glavo  in  se  poskušal  umiriti  z  zijanjem  v  strop .  Samo  tam  zgoraj  ni  bilo  sledov  bitke .  Sonce  je  sijalo  direktno  name  in  me  grelo ,  sijalo  pa  je  tudi  na  reko  in  odsevi  z  vode  so  rahlo  valovili  po  stropu .  Miru  in  skoraj  absolutne  tišine ,  ki  je  ležala  nad  vsem  mestom ,  se  je  navzelo  tudi  srce .  Počasi  počasi  je  utrip  padel  na  normalo ,  vzporedno  s  tem  pa  se  me  je  začela  lotevati  utrujenost ,  tista  prava ,  ko  poleg  teže  telesa  in  udov  čutiš  tudi  zadoščenje .  Dejansko ,  vse  je  bilo  opravljeno  tako ,  kot  je  treba .  Zdaj  bi  lahko  tudi  zaspal .  Spal  bi .  Spal  bi  tri  dni  in  tri  noči . . .

Ali  naj  stečem  za  prascem  v  Krakovo ?  Naj  poskušam  s  pištolo  izsiliti  ukradeni  denar ? . . .  Ja ,  pa  še  kaj !  Ubili  bi  me  kot  kakšnega  zahojenega  roparja !

Tedaj  me  je  spreletelo .

Kupil  bom ,  ja ,  tisto ,  čemur  sem  se  zmeraj  upiral ,  v  strahu ,  da  me  ne  bi  kaj  doletelo .  Ampak ,  zaboga !  Človeka  lahko  doleti  tudi  kaj  prijetnega  z  avtom  v  zvezi !

Eh .  Navsezadnje  smo  vsi  samo  ljudje .  Danes  smo ,  že  jutri  pa  nas  morda  ne  bo .  Kaj  jutri !  Že  danes  imam  srečo ,  da  sem  še  vedno  živ .  Kaj  še  vedno !  Spet ! 

Zadnjič  so  v  Nedelu  objavili  intervju  z  znanim  enologom .  Vprašali  so  ga  vse ,  samo  tega  ne ,  katera  vina  najrajši  pije .  Torej ?
