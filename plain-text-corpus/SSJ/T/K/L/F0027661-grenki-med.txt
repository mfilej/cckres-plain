 
PretepČisto  iznenada ,  kot  da  bi  se  vzeli  od  nikoder ,  stojijo  pred  njima .

In  kaj  mislite ,  da  delate  tukaj  vi ?  pomisli  ona ,  kakšni  sluzasti  kurci  v  anorakih .  Kaj  naj  bi  pomenili  anoraki  s  širokimi  kavbojkami  in  čevlji ,  nekakšno  modo  za  rekreativne  pijance  šminskerske  veroizpovedi ?  Tišina ,  tišina .  Dajte  mi  tišino .  Vi  se  menda  zdite  sami  sebi  zelo  pomembni ,  z  vami  je  treba  resno  računati .  Ja ,  pa  še  kaj .  A  ste  na  glavo  padli .  Resno  računati .  Kakšni  frajerji ,  ovira  na  pločniku .  Ovira  za  promet .  Naj  bo  ovira  umaknjena  s  poti ,  ukazuje  Njeno  Natrobljeno  Veličanstvo .  Na  oni  strani ,  nekje  onkraj  vas  kretenov  v  anorakih  je  dom ,  sveža ,  mehka  postelja ,  kraj ,  kjer  se  sezujejo  ti  usmrajeni  razgreti  čevlji  in  slečejo  hlače  in  gate  se  zlekne  na  posteljo ,  posteljo ,  p  o  s  t  e  l  j  o  Tam  ne  bo  nobenega  izmed  vas ,  pizdeki  mali ,  tam  bom  samo  jaz  in  topla  koža  in  eventualno  še  eno  toplo  telo ,  dodatno  toplo  telo ,  še  eno  ekstra  toplo  telo ,  in  tišina  tišina  tišina

Jebemti  izgleda  da  bo  tukaj  prišlo  do  konfliktov  tele  njihove  nasmejane ,  razgrete  face  čisto  očitno  obetajo  samo  eno  stvar ,  situacija  je  torej  nedvoumna ,  jeba ,  jeba

Četverice  iznenada  ni  nikjer  več .

Kako  mi  je  slabo .  Kaj  jebemti  sem  delal  tam  na  žuru ?  Nič  takega .  Pil  sem  . . .  domač  teran  ves  večer ,  kakšna  dva  litra  v  celi  noči ,  kakšnih  par  viskijev  vmes ,  ne  ravno  toliko ,  da  bi  se  mi  moralo  mešati  zaradi  tega .  Mogoče  sem  enostavno  preveč  kadil ,  prižigal  sem  čik  za  čikom ,  ves  večer .  To  bi  znalo  biti .  Še  malo  prej  je  bilo  vse  čisto  v  redu .  Zakaj  jebemti  mi  mora  biti  zdaj  iznenada  tako  prekleto  slabo ?  In  zakaj  ležim  na  tleh ,  jebemtiboga ?  Zakaj  mi  je  tega  treba ?  Saj  to  je  vendar  asfalt ,  tristo  hudičev .  Mrzel  je ,  posut  z  ledenimi  kristalčki .

Duane  jo  je  opazoval ,  kako  jemlje  iz  vrečke  mrežico  s  česnom ,  papirnato  vrečko ,  iz  katere  so  štrlele  žemlje ,  ter  zvitek  mastnega  papirja ,  v  katerem  je  morala  po  vsem  sodeč  biti  narezana  salama .

» Za  kurčevo  voljo ! «

Ves  svet  zunaj  prekriva  droben ,  gost  prah .  Tanka ,  nepredirna  prevleka  prahu  prekriva  vse  pod  oknom ,  hiše ,  asfalt ,  ulične  svetilke ,  ki  mečejo  hladno  svetlobo ,  odpadlo  listje  in  hladno ,  mrtvo  travo .  Ves  svet  zunaj  je  videti  vklenjen  v  ta  prah ,  zaprašen  kot  nekakšna  podstrešna  ropotarnica ,  ki  je  že  dolgo  ni  nihče  pospravil .  Človek  bi  skoraj  pričakoval ,  da  se  bodo  od  z  mrkim  prahom  posutih  avtomobilov  in  uličnih  svetilk  pod  blokom  vlekle  drobne ,  komaj  opazne  pajčevine ,  ki  se  ti  bodo  skominavo  dotaknile  obraza ,  ko  boš  šel  mimo .  V  resnici  zunaj  seveda  ni  ničesar  takega ,  pajki  so  v  hladu ,  ki  reže  zrak  zunaj ,  že  davno  pocrkali ,  samo  njihovo  podobo  je  še  nekje  čutiti ,  kot  nekakšno  lahkotno ,  oddaljeno  vztrajanje  spomina .  Prah  pod  oknom  je  rahlo ,  motno  iskriv ;  v  resnici  je  megla ,  ki  se  je  prej  večji  del  popoldneva  plazila  pod  oknom  kot  gost ,  hladen  dim ,  zdaj  pa  se  je  pod  pritiskom  mraza  posedla  na  asfalt  in  železo  Ljubljane  kot  tanka  odeja .

» Vidiš ,  Duane ,  to  je  kultura , «  pravi  Brian .  » V  tej  državi  so  še  pankerji  pili  vino ,  ne  pa  superlager  in  vodko . «

» Pa  je ? «

» Včasih  se  res  sprašujem , «  pravi  Duane .  » Prva  je  bila  Frances ,  ta  se  je  poročila  z  mojim  takratnim  cimrom .  Potem  Alena ,  tista  Čehinja ,  s  katero  sem  nekaj  časa  skupaj  živel  v  Pragi  –  no ,  ona  se  je  poročila  z  enim  od  mojih  učencev ,  s  katerimi  smo  šli  včasih  skupaj  na  kavo .  On  je  bil  nekakšen  podjetnik ,  jaz  pa  samo  učitelj  angleščine .  In  potem  ta  ženska ,  s  katero  si  dopisujem ,  Anne  Marie ,  ona  se  je  poročila  s  Hughem ,  z  njim  sem  ga  svoje  čase  precej  žural  skupaj  po  Newcastlu .  Menda  sta  zelo  srečen  par . «

» Pa  si  z  vsemi  ostal  prijatelj ? «  pravi  Jana ,  ki  nekoliko  nagnjena  nazaj  pestuje  v  rokah  svoj  kozarec  z  džin  tonikom .

Kot  sanje ,  čisto  kot  sanje .  Dve  leti  nisem  šla  na  njun  grob ,  zaboga ,  kaj  sta  si  morala  misliti .  Sta  tudi  ona  mislila  tako  kot  ona ?  Kot  Muriel ?  Da  me  sploh  ne  briga ?  Da  sem  vesela ,  da  sem  se  ju  znebila  in  da  sem  dobila  stanovanje  v  mestu ?  Kaj  jaz  vem .  Kaj  me  briga .  Bila  je  ena  sama  dolga  mora .  Samo  brez  vpitja  sredi  noči .  Šlo  je  naprej .  S  pokojnino  se  je  dalo  živeti  čisto  brez  pretresov . 

V  tistih  sanjah  bi  se  lahko  zgodilo  svašta .  Nisem  bila  pri  stvari .  Že  to ,  da  sem  začela  s  tabo ,  je  bilo  verjetno  samo  del  teh  sanj .  Pri  tistih  letih  si  bil  res  odbit .  Imel  si  dvajset  let  in  ves  čas  si  bil  naspidiran  in  menda  si  mislil ,  da  si  nesmrten .  Kako  sem  lahko  takrat  tako  obupno  zahrepenela  po  tebi ?  Jasno ,  takrat  sem  hotela  tudi  jaz  iti  do  konca .  Jasno  nisem  šla .  Samo  napol ,  v  vsem  samo  napol .  Kako  se  da  iti  do  konca  samo  napol ?  To  je  moja  specialiteta . 

Če  bi  takrat  izginil ,  bi  se  mi  utrgalo .  Takrat  sem  te  rabila  bolj  kot  kadarkoli .  Vse  tisto  prej  so  bile  samo  sanje .

Čisto  lahko  bi  zdajle  jaz  takole  smrdela  in  rjovela  in  kozlala  po  glasgowških  ulicah .

Kako  lepo  je  bilo  prispeti  na  Skye .  Umazano  rdeči ,  rjavi ,  sivi  Newcastle .  Živa  norišnica .  Hrupna  masa  iz  kamna  in  opeke ,  ki  se  mi  je  mizerno  poskušala  prodati  kot  dom .  Bilo  je  še  huje ,  kot  sem  pričakoval .  Vožnja  z  avtobusom  iz  Glasgowa  se  je  vlekla  celo  večnost .  Potem  pa  se  je  na  drugi  strani  vode  prikazal  Kyleakin ;  iznenada  sem  se  počutil  čisto  neopisljivo .  Takoj  mi  je  bil  všeč .

Jaz  vedno  pospravim  za  sabo ,  je  rekla  z  zaigrano  užaljenostjo .  Očitno  je  bila  še  vedno  pripravljena  sodelovati  v  njegovi  igri .  Samo  ne  misli ,  da  bom  pospravljala  še  navlako ,  ki  jo  pustijo  drugi .

Ampak  Chaz  je  v  redu .  On  . . .  je  še  edini ,  ki  pol  kurca  šteka .

Vztrajen  glas .  Vsiljiv .  Zaboga ,  ta  tip  se  je  odločil ,  da  bo  prišel  stvari  do  dna .  O  ti  Boga .  Kaj  je  to  kri

Pravzaprav  je  prva  logična ,  razumna  razlaga  tega ,  kar  se  dogaja :  zbudila  si  se  iz  strahotne ,  ubijajoče  pijanosti .  Nekje  si  se  ga  nažgala  kot  krava  in  s  tabo  so  si  privoščili  nekakšen  bolan  štos ,  postavili  so  te  na  letališče ,  položili  zraven  tebe  tvoj  nahrbtnik ,  v  roko  so  ti  zatlačili  avionsko  karto  in  potni  list .  Zdajle  stojijo  nekje  v  bližini ,  mogoče  za  kakšno  trafiko ,  in  buljijo  vate  in  se  valjajo  od  smeha .  Ampak  od  kod  imam  med  nogami  kri ?  Dva  ogromna  krvava  madeža  na  svetlo  modrem  džinsu .

Mene  nikjer  nič  ne  boli . 

To  ni  za  nikamor .

Kako  bi  bil  vesel ,  če  bi  vedel .  Tako  brezvezno  bi  se  mi  režal .  Vidiš ,  da  znaš  biti  tudi  ti  zmedena ,  bi  rekel .  Ampak  jaz  nisem  zmedena .  Ti  si  zmeden .  Vedno  nekaj  zmeden .  Vi  tipi  ste  vedno  nekaj  zmedeni

Živa  sem ,  hvala  bogu .  Lahko  ne  bi  bila ,  to  bi  bilo  sranje ,  predvidevam .  Če  ne  bi  bila  živa .  Potem  ne  bi  šla  zdajle  v  Ljubljano ,  novim  avanturam  naproti .

Tako  razmršene  lase  si  imel  včeraj .  Razmršene  in  mastne. ,  Povaljane .  Upam ,  da  si  si  jih  do  zdaj  še  umil .  Da  ne  boš  spet  tako  grd ,  ko  se  vidiva .

Ne  vem ,  v  čem  je  fora .  Kaj  res  misliš ,  da  ne  morem  priti  tja  sama ?  Za  koga  me  pa  imaš .  Pot  v  Ljubljano ?  Znajti  se  v  Ljubljani ?  Saj  imam  vse  potrebne  naslove .  Mala  malica .

Jebemti ,  življenje  ne  bo  postalo  nič  lažje .

Cc :

PS

» In ? «

» Iz  prve  roke ? «  pravi  Jenny  in  nazadnje  kar  sede  na  Janino  mizo . 

» Saj  je  moral , «  pravi  Jana .  » konec  koncev  me  prej  sploh  slišal  ni ,  petnajst  minut  je  prisluškoval  samo ,  kako  mu  kri  pumpa  v  kurcu .  Vprašal  me  je :  v  kateri  Shakespearjevi  drami  se  kot  prizorišče  pojavljajo  kraji ,  ki  so  danes  v  Jugoslaviji ?  Takrat  smo  bili  še  v  Jugoslaviji ,  saj  razumeš . «

Zrak  zunaj  je  razgret ,  skoraj  migljajoč .  Kako  peklensko  vroče  zna  biti  v  Ljubljani ,  pravi  tropski  kraji .  Tako  vroče  v  Glasgowu  ni  bilo  . . .  prav ,  bilo  je  nekaj  časa  poleti  1995 .  Ampak  samo  takrat .  Sicer  pa  se  že  celo  večnost  ne  spomnim .  Pa  se  poletje  še  niti  ni  dobro  začelo .

Kaj  pa  tista  njegova  baba ?  sem  vprašal .  Claire ?

Si  ti  kdaj  spoznal  to  žensko ?  je  rekel .  Odkimal  sem .

Nesreča  pri  rekreaciji ?

Ženski  sta  se  zdaj  nenadoma  zganili ,  pogledali  sta  k  nama  in  naju  premerili ,  kot  da  naju  prvič  vidita ,  čeprav  ne  neprijazno ,  samo  malo  zdolgočaseno ,  kot  da  bi  hoteli  reči ,  prav ,  saj  sva  za  stvar ,  ampak  se  bosta  morala  pa  vseeno  malo  bolj  potruditi .  Saj  zmoreta . 

Medtem  se  je  na  odru  pojavil  bradat  možakar  z  akustično  kitaro  in  začel  brenkati  Hotel  California .  S  Chazom  nama  je  spet  zmanjkalo  pira ,  in  ker  bi  bilo  nevljudno ,  da  grem  iskat  pijačo  samo  za  naju ,  sem  vprašal  tudi  scouserki ,  kar  pijeta ,  čeprav  sta  imeli  še  skoraj  polna  kozarca .  Džin  tonik  in  viski  z  zelenim  ingverjevim  vinom .  Z  zelenim  ingverjevim  vinom !  Imelo  me  je ,  da  bi  plavolaski  povedal ,  da  je  ravnokar  zmagala  na  tekmovanju  za  izbor  najgnusnejše  pijače  pod  soncem ,  pa  še  na  tekmovanju  za  najbolj  svetoskrunsko  ravnanje  z  viskijem ,  ampak  sem  se  iz  še  meni  samemu  popolnoma  neznanega  razloga  zadržal  in  šel  iskat  pijačo .  Natakarji  za  šankom  so  bili  očitno  tujci  prav  tako  kot  gostje ;  sezonski  delavci  na  turističnem  otoku  pač .  To  se  je  videlo  tudi  po  tem ,  kako  očitno  so  se  trudili ,  da  bi  se  med  streženjem  tudi  oni  karseda  zabavali ,  da  bi  pokazali ,  da  so  tukaj  ne  samo  v  službi ,  ampak  tudi  na  avanturi  v  tujih  krajih .  Tip ,  ki  mi  je  natočil  fraoch ,  je  imel  avstralski  naglas . 

Ko  smo  spili  rundo  do  konca ,  je  šla  po  pijačo  rjavolaska ,  ki  je  sedela  zraven  mene .  V  lokalu  je  bila  zdaj  že  res  huda  gneča .  Chaz  se  je  obrnil  proti  meni .

Zadnjič  je  imela  naša  firma  svoj  vsakoletni  jesenski  piknik ,  krasna  lokacija  pod  Alpami .  Na  koncu  smo  se  ga  tako  natrobili ,  da  je  Brian ,  ko  smo  prišli  z  najetim  avtobusom  nazaj  v  Ljubljano ,  telebnil  na  cesto  in  mu  je  neki  avto  skoraj  zapeljal  čez  glavo .  Hvala  Bogu  je  bilo  tudi  v  Ljubljani  takrat  nekakšno  ljudsko  rajanje  na  prostem ,  tako  da  smo  lahko  še  ob  treh  zjutraj  v  starem  mestu  na  ulici  dobili  pivo .  Vse  skupaj  se  je  končalo  doma  pri  našem  lektorju  za  nemščino ,  ki  stanuje  v  krasnem  stanovanju  v  stari  meščanski  hiši  malo  ven  iz  središča  mesta ,  kjer  smo  nazadnje  omagali .  Stanovanje  mi  je  bilo  tako  všeč ,  da  sem  rekel ,  da  hočem  imeti  tudi  jaz  takega ,  ko  bom  velik .

Duane

Jana  in  Jenny  ležita  na  trebuhu ,  njuni  glavi  pa  sta  obrnjeni  skupaj .  Jana  govori  in  se  zazira  nekam  mimo  Jennyjine  glave  proti  hišam ,  ki  se  ob  plaži  v  vrsti  vijejo  na  desno ,  Jenny  pa  strmi  naravnost  vanjo .

» To  o  mladoletnicah  in  tako  dalje ? «

Duane  skomigne  z  rameni .  Nenadoma  je  bolj  pohleven ,  kot  da  je  nabasal  na  nekakšno  nepričakovano  kleč  in  ne  ve  čisto ,  kaj  bo  zdaj  sledilo .  Vsekakor  ne  kaj  tako  lahkotnega ,  kot  je  pričakoval .

» Kaj , «  pravi  Brian ,  » a  ti  veš  kaj  takega ,  česar  mi  ne  vemo ? «

» Blondinca , «  vskoči  Brian .

Nič  se  ne  dogaja .  Jebemti ,  nič  se  ne  dogaja .  Ležim  tukajle  kot  kakšna  naplavljena  meduza ,  zvečer  me  bo  spet  vse  peklo  in  bom  čisto  rdeča .  Kateri  hudič  me  je  naplavil  sem ?  Nič  ni  v  redu ,  nič  ni  tako ,  kot  bi  moralo  biti .  Kje  si ?  Kje  zaboga  si ?  To  ni  več  nobena  fora . 

» Piše  se  profesor  doktor  Hrček .  Moj  najljubši  prfoks  s  faksa . « 

» Si  rekla ,  bi  si  zamislili ? «  z  nasmeškom  pravi  Jenny .  Jana  gleda  vanjo ,  in  nekaj  časa  se  samo  nepremično  opazujeta ,  iztegnjeni  na  betonu ,  molče .  Potem  ji  Jana  nenadoma  pomežikne .  Jenny  se  nekoliko  spači ,  razširi  oči  in  privzdigne  obrvi  v  igrani  grimasi  težkega  odločanja .  Potem  se  nasmeji ,  poteze  se  ji  sprostijo .

Obula  sem  se  in  odšla  v  gledališče  sama . 

Jana  in  Jenny  sedita  na  klopci  ob  plesišču  in  strmita  v  ljudi .  Jenny  pestuje  v  roki  kozarec ,  v  katerem  je  še  za  prst  nečesa  temnega ,  verjetno  bambusa  ali  kokakole ,  poleg  Jane  pa  je  na  tleh  odložena  prazna  steklenica  heinekena .  Jana  je  oblečena  precej  seksi ,  ima  kratko  turkizno  oblekico  z  naramnicami ,  tako  da  kaže  zagorele  noge  in  je  na  splošno  videti  precej  mlajša ,  kot  v  resnici  je ;  mogoče  kaže  nekaj  čez  triindvajset  let .  Jenny ,  ki  je  oblečena  v  preprosto  belo  bluzo  in  svetlomodre  kavbojke ,  deluje  nekoliko  bolj  banalno ,  okolju  neprimerno ,  tuje  med  množico  na  plesišču ,  ki  je  videti  stara  v  povprečju  med  sedemnajst  in  dvaindvajset  let .  Na  plesišču  grmi  nek  zgodnji  komad  The  Cult ,  telesa  pa  se  silovito  zvijajo ,  raztegujejo  in  obračajo  v  ritmu . 

Tip  se  smehlja ,  prijazno ,  čeprav  ne  more  skriti ,  da  ni  čisto  prepričan ,  kako  nadaljevati .

» Mislim ,  v  Sloveniji , «  pravi .  Zdi  se ,  da  gre  Jenny  njegovo  buljenje  precej  na  živce ,  saj  je  njen  odgovor  zelo  odrezav .

» V  redu  je . «

Shiny  happy  people  laughing

Happy  happy

ȔoOoȔ

Ravno  tistega  jutra  sva  lastnico  penziona  pri  zajtrku  spraševala ,  kje  bi  se  dalo  tam  v  bližini  videti  kakšne  tjulenje ;  Anne  Marie  je  zatrjevala ,  da  morajo  domačini  gotovo  vedeti .  Gazdarica  se  je  obrnila  k  drugima  dvema  za  mizo ,  h  kakšnih  petdeset  let  starima  atu  in  mami  iz  Glasgowa ,  ki  sta  se  kretensko  nasmihala ,  in  s  svojim  trdim  keltskim  naglasom  rekla :  Pa  kako  naj  jaz  to  vem ?  Vsi  turisti  prihajajo  sem  in  sprašujejo ,  kje  so  tjulenji ,  kje  so  vidre ?  Jaz  gotovo  ne  hodim  naokoli ,  da  bi  jih  iskala .  Počutil  sem  se  bedasto .  In  zdaj ,  zdaj  zvečer ,  ko  sem  se  pripravljal ,  da  grem  za  Anne  Marie  pod  tuš ,  sem  pomislil  tudi  na  to ,  kako  sem  si  vedno  želel  priti  sem ,  na  Zunanje  Hebride ,  ker  sem  hotel  slišati ,  kako  ljudje  govorijo  keltščino ;  tukaj  naj  bi  bilo  uradno  še  vedno  dvojezično  področje .  In  jasno  je  v  treh  dneh  nisem  slišal  niti  besedice ,  z  izjemo  nekaj  vpitja ,  ki  sem  ga  slučajno  ujel ,  ko  je  gazdarica  napizdevala  svojega  moža .  Iznenada  me  je  obšlo ,  da  bi  treščil  tisti  kičasti  kvazistilni  stolček  zraven  postelje  skozi  okno ,  na  tisti  gazdaričin  lepo  negovani  vrtiček  spodaj .  Vsega  sem  imel  dovolj .  Z  vseh  strani  me  zasipajo  s  slikami  dogajanja ,  srhljivih  zločinov ,  bleščečih  porok ,  naravnih  katastrof ,  industrijskih  razcvetov ,  vojn ,  potovanj  z  jahto  okoli  sveta ,  spopadov  s  policijo  in  zgodovinskih  nogometnih  zmag ,  nama  pa  ne  uspe  niti  videti  enega  pofukanega  tjulenja  ali  slišati  keltščine .  Nenadoma  sem  se  zavedel ,  da  se  v  Newcastlu  niti  v  njegovi  širši  okolici  nič  ne  dogaja .  Igrati  se  turista  pri  tem  pomaga  prav  toliko ,  kot  če  bi  skušal  pregnati  nadležnega  stopetdesetkilskga  skinheada  z  zvitim  časopisom .  Čas  bo ,  da  se  poberem  nekam ,  kjer  bom  opazil ,  da  svet  je  in  da  se  premika . 

Zakaj  ne ?  je  vprašal  Chaz  in  me  radovedno  gledal ,  zraven  pa  si  z  nohtom  bezal  po  zobeh .  Tema  dvema  se  je  čisto  jasno  videlo ,  kaj  iščeta .

Bi  šel  noter ,  da  se  jim  pridruživa ?  Izgledajo  kar  vesela  družba .

Pustim  vaju  pred  Kra  Krajem ,  če  hočeta ,  je  rekel ,  ampak  potem  lahko  gresta  domov  sama .

Kakšna  limona ,  je  robantila  Jana ,  ki  ji  je  pred  očmi  propadal  načrt  o  veličastnem  zaključku  večera  z  desetimi  rundami  pira .  Seveda  nama  ideja  ni  bila  posebno  všeč .  Srednjeevropska  metropola ,  kot  je  Ljubljana ,  nima  nočnih  avtobusov .  Z  Jano  stanujeva  na  čisto  nasprotnih  koncih  obrobja  mesta ,  tako  da  si  še  taksija  ne  bi  mogla  deliti .  Midva  sva  hotela ,  da  naju  pelje  Janez ,  tukaj  ni  prišla  v  poštev  nobena  druga  možnost .  Samo  na  to  sva  bila  osredotočena .

Zakaj  ne ?  Kaj  ni  to  res  popolnoma  jasno ?

Ne ,  hvala ,  sem  rekel ,  bog  ve ,  kako  bom  pa  potem  prišel  domov ,  takole  nabasan  in  brez  prevoza .

Najvažnejše  je  bilo  to ,  da  v  resnici  nisem  vedel ,  kaj  sta  pravzaprav  imela  z  Iainom ,  ampak  karkoli  sta  imela ,  sem  vedel ,  da  se  jaz  tukaj  nimam  kaj  mešati  noter .  Jaz  sem  bil  tukaj  čisto  redundanten . 

ȔoOoȔ

Mogoče  je  bil  nekoč ,  nekje ,  na  neki  točki  vsega  tega  dogajanja  trenutek ,  ko  bi  lahko  spremenila  tok  stvari .  Ko  bi  lahko  kaj  naredila  drugače ,  in  vse  bi  se  obrnilo  v  popolnoma  drugo  smer ,  zgodilo  bi  se  kaj  čisto  drugega .  Ampak  tega  trenutka  nisem  videla ,  kar  tako  ali  tako  nisem  mogla  vedeti ,  da  se  bo  to  zgodilo .  In  tudi  če  bi  vedela ,  bi  hotela  narediti  kaj  drugače ?  Zgodilo  se  je .  Kako  bi  lahko  pričakoval ,  da  mi  bo  žal  za  to ?

Šla  sva  na  tisti  koncert .  Bilo  je  v  redu .  Jason  je  bil  zabaven ,  duhovit ,  ni  popil  desetih  pirov  in  se  potem  opotekal  po  avtobusni  postaji  kot  večina  tipov ,  ki  jih  poznam .  Prav  fino  sva  se  imela .  Ko  sem  šla  domov ,  me  je  mimogrede  povprašal  še ,  kam  navadno  hodim  na  kosilo .  Izkazalo  se  je ,  da  pozna  dober  lokalček  z  eksotično  hrano  samo  sto  metrov  od  Sauciehall  Streeta ,  dokaj  blizu  moje  službe .  Omenil  mi  je ,  da  okoli  enih  pogosto  pride  tja . 

Tako  me  niti  ni  posebno  presenetilo ,  ko  me  je  neki  poznopoletni  vikend  povabil  na  izlet  v  Trossachs ,  na  Loch  Katrine .  Ideja  se  mi  je  sicer  zdelo  malo  čudna ,  kajti  kljub  vsemu ,  kar  mi  je  povedal  o  svojem  odnosu  s  Helen ,  no ,  je  bil  takle  vikend  vseeno  malo  divja  stvar .  Zatrjeval  mi  je ,  da  je  Helen  popolnoma  vseeno ,  čeprav  ji  bo  iz  previdnostnih  razlogov  raje  rekel ,  da  gre  z  neko  prijateljico  in  njenim  možem .  Ampak  moji  pomisleki  niso  trajali  dolgo .  Pri  tem  niti  ni  bilo  tako  pomembno  to ,  da  je  bil  on  tisti ,  ki  me  je  vabil ;  enostavno  sem  bila  takrat  zelo  utrujena .  Delo  v  službi  je  bilo  pasje  in  potrebovala  sem  pavzo ;  že  mesece  se  nisem  premaknila  iz  Glasgowa ,  razen  tega  pa  so  mi  Trossachs ,  kot  veš ,  blazno  všeč .  Če  pa  bom  lahko  ta  izlet  izkoristila  še  za  to ,  da  malo  napredujem  pri  razreševanju  svoje  skrivnosti ,  tem  bolje .  Jason  se  je  ponudil ,  da  rezervira  dve  enoposteljni  sobi  v  nekem  poceni  penziončku .  In  tako  sva  se  tisto  soboto  odpeljala  z  njegovim  avtom .

Kaj  je  bilo  potem ?  Pri  najboljši  volji ,  ne  vem .  Vem ,  da  sva  se  o  nečem  pogovarjala ,  ampak  nimam  pojma ,  o  čem .  Tako  dolgo  je  že  tega .  Ne  vem  niti ,  če  sem  se  spomnila  naslednji  dan .  Najverjetneje  ne . 

Ne  vem ,  kako  dolgo  sva  tako  ležala ,  skoraj  sem  že  malo  zadremala ,  ampak  me  je  tip  pred  tem  predramil  občutek ,  da  so  tla  trda ,  razen  tega  pa  sem  se  nenadoma  začenjala  zavedati  umazanije ,  prahu  ki  se  mi  je  dotikal  kože .  Saj  sem  ležala  naga  na  tepihu ,  zaboga .  Hotela  sem  se  že  malo  dvigniti ,  na  komolec ,  mogoče  nekaj  reči ,  ko  sem  začutila ,  da  se  spet  začenja .  Bilo  je  enostavno  v  zraku .

ȔoOoȔ

» Mhm , «  pravi .

Ampak  tale  turška

V  svoji  sobi  odloži  skodelico  kave  na  mizo ,  poleg  računalnika ,  in  se  popraska  po  glavi .  Potem  se  skloni ,  pobere  s  tal  torbo  in  jo  položi  na  stol .  Z  mize  pobere  šop  listov  v  polivinilni  mapi ,  potem  pa  odpre  torbo  in  porine  papir  noter .  Ozre  se  okoli  sebe ,  se  odpravi  do  postelje  in  s  tal  pobere  mehko  vezano  knjigo  z  belimi  platnicami .  Na  ovitku  knjige  je  videti  tiskan  naslov :  Ripples  in  Space .  Tudi  to  porine  v  torbo .  Te  potem  ne  zapre ,  temveč  jo  pusti  stati  na  stolu ,  sam  pa  stopi  k  oknu .  Iz  žepa  na  prsih  potegne  škatlico  cigaret ,  jo  odpre  in  si  eno  vtakne  med  ustnice .  Prižge  jo ,  puhne  oblak  dima  in  se  zastrmi  ven . 

Joj ,  kako  sva  bili  pijani . 

Jebemti ,  Jenny ,  poberi  se  spat ,  preden  se  ti  dokončno  utrga .  Ta  trenutek  ni  več  daleč .  Zaboga  da  ne .

Jesen  tukaj  je  sicer  fenomenalna .  Oktober  je ,  pa  je  bilo  cel  teden  tako  lepo  vreme ,  da  smo  z  Richardom ,  Suilvenom  in  kompanijo  celo  načrtovali ,  da  bi  šli  nekam  na  piknik  in  se  ga  malo  nažrli  v  naravi .  Na  žalost  smo  morali  zadnji  trenutek  odpovedati ,  ker  sta  imela  Richard  in  Suilven  v  službi  nekakšen  cirkus .  Včasih  se  mi  zdi ,  da  tole  globalno  segrevanje  sploh  ni  tako  slaba  stvar .

Iznenada  sem  se  počutil  blazno  ranljivega .  Zaželel  sem  si ,  da  bi  me  stisnila  k  sebi .  Da  bi  me  skrila  pred  vsemi  temi  privoščljivimi  pogledi .  Kaj  sem  naredil  s  tem  svojim  kurčevim  časom ?  Vsak  čas ,  mogoče  jutri ,  mi  bo  pokleknil  na  prsi  mlad ,  pegast  ustašoiden  četnik  z  rahlo  pegastim  obrazom ,  prijel  me  bo  za  lase  in  mi  potegnil  z  bajonetom  med  vretenca ,  tako  da  bo  smrt  odmah  nastupila .  In  potem ?  Jenny ,  nekaj  je  narobe .  Nekaj  je  nekje  hudo  narobe .  Drugače  ne  bi  imela  vse  te  grozne  krvi  med  nogami ,  ki  se  ti  zdaj  cedi  že  po  tleh ,  od  blazine  na  stolu  kaplja  v  debelih ,  kapljah ,  drugače  si  jaz  ne  bi  tako  strahovito  želel ,  da  me  stisneš  k  sebi  . . .  Nad  ulico  vreščijo  galebi ,  to  je  ubrisano ,  v  Ljubljani  ni  še  nihče  nikoli  videl  galebov .  Je  to  Newcastle ?

»  . . .  ko  je  prišel  s  policije ,  je  bil  zelo  razočaran  nad  reakcijo , «  pripoveduje  Izidor .  » Povedal  jim  je ,  da  je  s  Finske ,  da  mu  je  ima  Juha  Kaasinen  in  da  so  mu  ukradli  potni  list  in  več  kot  tristo  švicarskih  frankov ,  in  rekel  je ,  da  policaji  še  z  očesom  niso  trznili .  V  bistvu  je  imel  občutek ,  kot  da  se  jim  pri  vsej  stvari  nekaj  zdi  celo  smešno .  Kao ,  kaj  pa  se  ima  ob  treh  zjutraj  na  smrt  pijan  potikati  po  lokalih  okoli  železniške ? «

» To  se  mi  zdi  čudno , «  pravi  nazadnje .  » Mislila  sem ,  da  se  v  Ljubljani  kaj  takega  sploh  ne  more  zgoditi  kar  tako .  Mislim ,  majhno  mesto ,  kot  je .  V  primerjavi  z  Glasgowom  deluje  tako  .  .  prijazno . «  Ozre  se  proti  Duanu .  » A  to  pomeni ,  da  me  mora  biti  strah ,  ko  hodim  ponoči  sama  naokoli ? «

» Že  dolgo  tega , «  pravi  Brian .  » To  je  bilo  pred  tremi ,  štirimi  leti ,  še  preden  si  ti  sploh  prišel .  Še  jaz  sem  bil  takrat  še  zelo  nov .  Takrat  sem  imel  občutek ,  kot  da  sem  prišel  v  pravo  malomestno  idilo .  Ampak  potem  sem  nekega  večera  korakal  po  Trnovski  v  Kuda  .  .  . «

» Dober  štos , «  pravi  Duane ,  ki  je  iznenada  videti  precej  bolj  krotek  kot  še  malo  prej ,  ko  se  je  spravljal  na  Jano .  Zdi  se ,  da  je  zgodba  tudi  njemu  prišla  do  živega .  Drugi  so  čisto  tiho .

» Domov  moram  iti  jest , «  pravi .  » Vsaj  če  hočem  biti  do  večera  kolikor  toliko  pri  sebi .  Delo  imam ,  tisto  Veterinarsko  upravo .  Romantičen  večer  s  slinavko  in  parkljevko . «  Toda  ko  Jana  dvigne  oči  proti  Jenny ,  vidi  v  njih  nekaj  mučnega ,  tesnobnega ;  zdi  se ,  da  jo  njihovi  odgovori  spravljajo  v  obup .  Nekaj  je  narobe .  » Lahko  napraviš  kakšen  požirek  pri  meni , «  pravi  Jana  in  pokaže  proti  svojemu  pivu ,  ki  je  še  napol  polno .  Jenny  dvigne  obrvi . 

S  kakšnim  lepim  glasom  si  to  rekla .  Kot  da  kar  še  vedno  visi  v  zraku ,  okus ,  ki  kar  traja  in  traja .  Kako  lepo  je  od  tebe ,  Jenny ,  da  si  to  rekla .  Še  nikoli  prej  se  nisva  dotaknila .

Nekaj  časa  sem  zbiral  raztresene  misli .  Ne  vem ,  zakaj  kar  iznenada  nisem  mogel  odgnati  misli  od  tistega  dialoga  v  filmu  Zvezdnih  stezah  Ȕ  Neodkrita  dežela ,  ki  sem  ga  gledal  pred  dvema  dnevoma ,  ko  kapitan  Kirk  reče  Spocku ,  da  je  v  vsakomur  nekaj  človeškega ,  in  Spock  odgovori ,  da  se  mu  zdi  ta  izjava  žaljiva .  Seveda  je  žaljiva ,  prekleti  bebci  ameriški  arogantni .  Kako  bi  se  kapitan  Kirk  počutil ,  če  bi  mu  kak  Ferengi  rekel ,  da  je  v  vsakomur  nekaj  ferengijevskega ?  Vse  misli  so  se  mi  nenadoma  zbrale  okoli  tega  kratkega  dialoga  kot  čreda  krav ,  ki  jih  je  veter  na  pašnik  nepričakovano  prinesel  nekaj  neznansko  zanimivega ,  mogoče  kakšno  veliko  rdečo  napihljivo  žogo ,  in  morajo  to  zdaj  nujno  raziskati .  Prav  zdaj  in  nič  pozneje ;  mogoče  bo  pozneje  prepozno .  Pogovor  po  telefonu  lahko  počaka .

» Mogoče  ne  vse , «  se  pravi  Brian ,  » ampak  marsikaj  bi  se  s  tem  dalo  rešiti .  Jebemti ,  kako  naj  tak  nežen  ljubimec ,  kot  je  on ,  prenaša  takole  samoto  v  tujih  krajih . «

Za  sosednjo  mizo  pogovor  dokončno  eksplodira .  Danny  vstane ,  ženski  na  drugi  strani  mize  pod  nos  pomoli  prst  in  zavpije  na  ves  glas ,  da  se  ga  sliši  po  vsem  lokalu :  » Kar  ti  rabiš ,  je  en  ogromen  kosmat  zamorc ! «  Obrne  se  nekoliko  proč ,  s  pogledom  zaokroži  po  lokalu ,  potem  pa  ga  upre  v  Duanovo  omizje  in  za  vsak  slučaj  zatuli  še  proti  njim .  » Kar  vi  vsi  skupaj  rabite ,  je  en  ogromen  kosmat  zamorc ! «  Bliskovito  se  zasuka  še  proti  stopnišču ,  ki  vodi  v  klet  lokala ,  kot  da  bi  sumil ,  da  ga  hoče  kdo  napasti  izza  hrbta ,  vendar  ni  tam  nikogar ,  zato  samo  obstoji ,  mogočno ,  užaljeno ,  potem  pa  zakrili  z  rokama ,  kot  da  bi  hotel  kot  cilj  svojega  komentarja  nazorno  opredeliti  celoten  lokal ,  in  še  enkrat  ponovi  isti  stavek .  Njegov  pogled  je  steklen ,  videti  je ,  da  sam  ne  ve  dobro ,  kaj  naj  bi  vse  skupaj  pravzaprav  pomenilo ,  vendar  vsekakor  upa ,  da  bo  ta  stavek  kot  argument  dokončno  razorožil  njegove  nasprotnike .

» Ja ,  Danny , «  pravi  Duane .

» Kaj  je  s  tabo ,  prasec  debeli ? «  mu  pravi  hlastno .  Duane  se  nekoliko  zamaje  in  pomežika .

Mare  se  obrne  in  se  odpravi  po  stopnicah  navzgor ,  Duane  pa  se  nekoliko  negotovo  obrne  proti  šanku .  Danny  in  Brian  počasi  končujeta  in  se  krohotata  na  vse  grlo ,  Jenny  se  zdi  malce  zbegana ,  vendar  nasmejana ,  Jana  pa  očitno  neznansko  uživa .  S  kozarcem  džin  tonika  v  roki  stoji  ob  šanku  in  se  v  bokih  narahlo  gunca  v  ritmu  glasbe .

Tipa ,  ki  se  je  že  napol  usedal ,  znova  kar  privzdigne . 

Čisto  bi  razumela ,  če  bi  se  zaljubil  v  tako  žensko ;  nihče  mu  tega  ne  bi  mogel  zameriti .  Še  jaz  bi  se  lahko .  Mislim ,  da  je  tudi  v  meni  del  Jane .  Čisto  verjetno  je  bila  Jana  tisto ,  kar  bi  si  tudi  on  želel  biti .

Počutila  sem  se  vedno  slabše .  Zrla  sem  skozi  okno  in  se  zavedala ,  kako  slab  okus  imam  v  ustih .  Tisti  grozni  okus .  Kadarkoli  sem  se  začenjala  zavedati ,  da  je  nekaj  narobe ,  se  je  pojavil  tisti  okus .  Zanesljiv  znak ,  da  nekaj  ne  bo  v  redu . 

» Ja ,  sem , «  pravi ,  » prav  zares . «  Ženska  je  videti  nekam  živčna ,  zdi  se ,  kot  da  bo  pod  njegovim  pogledom  vsak  čas  celo  nekoliko  zardela ,  vendar  še  kar  odločno  nadaljuje .

Jenny  se  v  zadregi  nasmehne  in  še  nekoliko  bolj  zardi .

Jenny  in  profesor  Hrček  sestopata  po  stopnicah  proti  pločniku  pred  vrati  filozofske  fakultete .  Dan  je  precej  svetel ,  vendar  zelo  hladen  in  obema  se  pred  usti  rišejo  oblački  sape .  Jenny  drži  pod  roko  knjigo ,  mehko  vezavo ,  ki  se  ji  že  močno  vidi ,  da  je  šla  skozi  roke  mnogim  generacijam  študentov .

Blazno  simpatičen  konj ,  ne ?  Mojstrovina  turistične  fotografije  s  podeželja .  Konj  šnofa  proti  tebi ,  za  njim  je  nekaj  golega ,  šotastega  pobočja  in  potem  velikansko  modro  nebo  brez  oblačka .  Bila  sva  čisto  šarmirana ,  prava  mestna  otroka .  In  prepričana ,  da  je  prišel  k  nama  iz  čiste  ljubezni  do  naju ,  do  dveh  simpatičnih  angleških  fantov .  Ampak  je  zelo  hitro  pokazal  prave  barve :  zanimalo  ga  je  samo ,  če  bi  se  dalo  od  naju  dobiti  kakšno  poslastico .  Kaj  jaz  vem ,  kakšne  so  konjske  sladkarije ,  ampak  sendviči  s  tuno ,  ki  sva  jih  imela  s  sabo ,  gotovo  ne ,  in  tako  ali  tako  so  bili  za  naju ,  ne  pa  za  lokalno  favno .  Kakšna  družba ,  kakšna  nežnost  neki ;  ko  je  ugotovil ,  da  nimava  nič  zanj ,  se  je  celo  vzvišeno  odmaknil  stran ,  češ ,  kako  sva  nesramna ,  da  sva  ga  takole  nategnila .  Toliko  na  temo  nepokvarjene  živalske  narave .

Že  vidim  pizdarijo ,  je  izjavil  Chaz ,  ki  je  buljil  v  zemljevid .  Dvignil  sem  roko  in  pomahal  proti  konju .  Ta  je  zdaj  postal  še  pozornejši ,  ampak  naju  je  vseeno  še  vedno  samo  negibno  opazoval .

Konj  mi  ovohaval  roko ,  potem  pa  glasno  prhnil  in  še  kar  držal  glavo  nad  njo ,  zraven  pa  gledal  vame .  Nazadnje  sem  privzdignil  dlan  in  mu  jo  previdno  položil  na  nos .

Pomislil  sem  na  tisti  čas ,  kako  dobro  leto  nazaj ,  ko  smo  šli  Brian ,  Iain ,  Jana  in  jaz  za  teden  dni  na  Cres.  Jana  je  uspela  po  nekakšnih  svojih  kanalih  dobiti  v  najem  neki  vikend  za  zelo  ugodno  ceno ;  božanske  počitnice .  Na  življenje  na  sredozemski  obali  bi  se  kar  hitro  privadil ;  konec  koncev ,  v  čem  je  pa  fora ?  Če  prevajam ,  lahko  to  ravno  tako  delam  z  laptopom  v  naročju  v  ležalniku  pod  borovcem  in  pošiljam  tekste  po  internetu .  Zakaj  bi  moral  živeti  ravno  v  Ljubljani ?  Nekoč  bo  treba  resneje  razmisliti  o  tem .

Pobrali  smo  svojo  prtljago  in  se  po  vročem  soncu  odpravili  proti  peronu ,  kamor  je  ravno  v  tistem  trenutku  priškripala  velikanska  gmota  vročega  železja .  Nahrbtnik  sem  si  vrgel  na  eno  samo  ramo ,  zato  sem  se  premikal  po  ploščadi  zgrbljeno  in  štorasto  kot  kakšen  invalid .  Z  olajšanjem  sem  opazil ,  da  je  vlak  prazen ;  vse  možnosti  torej  za  čisto  privaten  kupe .  Seveda ,  genij ,  saj  starta  iz  Reke ,  sem  pomislil .  Kljub  temu  jo  je  Iain  vztrajno  cvrl  vzdolž  vlaka  proti  koncu  perona ,  ne  da  bi  se  povzpel  v  katerega  izmed  vagonov .

Kje  pa ,  sem  rekel ,  ne ,  še  malo  ne .

» No  ja ,  niti  ne  nujno , «  pravim  in  se  drgnem  po  bradi .  Jenny ,  saj  to  je  vseeno  Ljubljana ,  ne  Glasgow .  » Niti  ne  tako  nujno . «

» In  kaj  si  mu  rekla ,  da  delaš  tam ? «  pravim  nazadnje  in  prižgem  cigareto .  V  usta  se  mi  zažre  kiselkast ,  pikanten  dim .  Jebemti ,  ti  kent  iz  duty - freeja ,  res  brezvezen  kadilski  eksperiment .  Samo  zato ,  ker  so  bili  to  v  osemdesetih  letih  sinonim  za  nobel  cigarete .  Jenny  skomigne  . . .  Zdi  se ,  da  ob  pomanjkanju  mojega  odziva  tudi  njeno  navdušenje  začenja  počasi  kopneti .  Mogoče  celo  malo  užaljeno .

Ampak  zdajle  je ,  izgleda ,  vse  v  redu .  Pomiri  se .  Vse  bo  v  redu . 

» Mislim , «  pravim ,  » da  si  je  sam  pri  sebi  želel  toliko  stvari ,  pa  ni  imel  nobene  volje ,  da  bi  jih  uresničil .  Mislim ,  take  stvari  kot  .  .  . «  Kakšne  stvari ?  Zakaj  zdaj  to  govoriš  –  take  stvari  Ȕ  » No ,  ena  od  njih  je  bila  tudi  ta ,  da  je  bil  zacopan  vame , «  pravim  potem .  Tako  bedasto ,  kruto  se  počutim ,  ko  govorim  o  tem .  Oprosti ,  Iain .  » Ampak  zraven  je  menda  hotel  biti  tudi  svoboden . «  Zajeti  moram  sapo .  Jebat  ga ,  če  sem  že  začela ,  potem  lahko  konec  koncev  tudi  nadaljujem .  » Hotel  se  je  dati  dol  z  vsako  lepo  žensko ,  ki  jo  je  srečal ,  pa  ni  čisto  vedel ,  kako  bi  se  tega  lotil ,  zato  je  bil  do  njih  nesramen .  Hotel  bi  iti  za  genialnega  marketinškega  menedžerja  v  Hong  Kong ,  pa  ni  čisto  verjel ,  da  bi  se  lahko  navadil  na  kravato  in  na  jutranje  vstajanje .  Hotel  bi  se  včlaniti  v  Amnesty  International ,  pa  se  mu  ni  ljubilo  pogovarjati  z  ogroženimi  skupinami .  Hotel  bi  pomagati  Materi  Terezi  zdravit  gobavce ,  pa  je  sovražil  cerkev . «  Za  trenutek  umolknem .  Ne  vem ,  kaj  naj  ji  govorim .  Kako  simpatično  se  je  znal  nasmehniti ,  ko  si  mu  pojasnil ,  da  je  spet  zamešal  slovensko  slovnico  in  da  je  staro  gospo  tikal  in  nagovoril  kot  moškega ,  da  ni  pravilno  reči  ' zanimivam  se  za  stanovanje  v  vašem  oglasu '  in  ' ali  lahko  malo  gibate ' ?  Naj  ji  povem ,  kakšen  vonj  je  imel ,  izrazit ,  ampak  nikakor  ne  neprijeten ,  po  nečem  že  razdišanem ,  ampak  vseeno  tako  zelo  človeškem ?  Kakšne  mehke  roke  je  imel  –  za  takega  škotskega  grobijana ,  kakršnega  se  je  delal ?  Ne ,  nima  smisla .  To  ni  tvoja  stvar ,  Jenny .  To  tebe  ne  zanima .  To  tebe  nima  kaj  zanimati .  » Mislim , «  pravim ,  » v  resnici  je  bil  njegov  edini  veliki  dosežek  vsaj  približno  v  stilu  tega ,  kar  si  je  želel ,  ta  njegova  slovenska  avantura . «  Za  trenutek  premolknem .  Tukaj  smo  se  dotaknili  občutljivega  področja .  Ampak  ne ,  za  Jenny  niti  ne .  Ona  je  drugačna .  To  vprašanje  bomo  morali  z  njo  še  nekoč  obdelati .  Ampak  vsaj  večina  teh  kurcev ,  Iain ,  Danny ,  Duane ,  Richard ,  še  celo  Brian ,  oni  bi  bili ,  če  bi  kdo  kaj  takega  sploh  samo  omenil ,  prizadeti  v  dno  duše .  Da  bi  nekdo  namignil ,  da  so  prišli  sem  v  nekakšnem  otroškem  iskanju  avanture .  Saj  si  po  tem  sicer  res  niso  čisto  enaki .  Iain  in  Duane  bi  to  vsaj  napol  priznala ;  drugi  so  prišli  precej  bolj  oportunistično .  Brian  je  prišel ,  da  bi  odjebal  svoje  superbogate  in  supersnobovske  starše ,  da  lahko  hodi  tukaj  naokoli  in  izigrava  outsiderja ,  ki  se  preživlja  s  skromno  honorarno  službo .  Danny  je  prišel ,  da  bi  lahko  nekaj  časa  v  nekakšnem  nerealnem  svetu  žural  in  se  ga  zapijal  do  nezavesti ,  preden  se  bo  nekoč  vrnil  domov  in  postal  malomeščanski  družinski  oče .  Richard  je  prišel  raziskovat  lokalne  kulture  in  se  učit  jezika .  Ampak  vsem ,  karkoli  že  rečejo ,  je  nekje  v  ozadju  ista  želja :  avantura .  In  zdaj ,  ko  sedijo  v  tem  našem  dobrem  starem  dolgočasnem  mestecu ,  so  prepričani ,  da  živijo  avanturo .  Zaljubljajo  se  v  Slovenke ,  popivajo ,  razgrajajo  in  zganjajo  vsesplošen  razvrat  kot  svoje  čase  Henry  Miller  v  Parizu .  Ljubljana  je  zanje  čisto  pravi ,  čisto  zadosten  Pariz .  Sicer  pa ,  zakaj  si  šla  ti  nekoč  živet  v  London ? 

Subject :  Misterija

Skrivnost ,  imenovana  Iain ,  se  vseeno  razpleta .  Na  žalost  izgleda ,  da  novica  ni  ravno  vesela .  Iz  Glasgowa  me  je  klical  Gerry ,  saj  se  ga  spomniš ,  meteorolog ?  Naš  Iain  je  že  deset  mesecev  v  glasgowški  BOLNICI  -  oziroma  v  rehabilitacijskem  centru .  Menda  jo  je  skupil  takoj  po  novem  letu .  Zletel  je  po  stopnišču  pred  svojim  stanovanjem ,  cepnil  na  glavo  -  tri  tedne  so  ga  imeli  na  aparaturah .  Operirali  so  ga ,  potem  je  bil  par  mesecev  v  bolnici .  Zdaj  ga  menda  rehabilitirajo  in  sploh  ne  vejo ,  če  bo  še  kdaj  hodil . 

» Res  lep  park , «  pravi  Jenny  in  strmi  v  svoje  čevlje  iz  semiša ,  enega  pred  drugim  polaga  jih  na  beli  pesek ,  ki  rožlja  pod  nogami .  Sive  krpe  listov  delajo  madeže  na  hrapavi ,  svetli  površini  potke .  Tudi  trava  ob  potki  je  siva ,  rumenkasto  siva  kot  morske  haloge ,  ki  obležijo  na  plaži ,  ko  se  plima  umakne .

Jenny  gleda  v  tla ,  nasmešek  ji  še  vedno  počiva  na  obrazu ,  vendar  je  zdaj  nekoliko  bolj  umirjen ,  kot  da  bi  se  ji  zdelo ,  da  je  se  je  poanta  te  debate  vendarle  uspešno  prevesila  na  njeno  stran .  Hrčku  ta  njen  nasmešek  očitno  ne  gre  čisto  dobro  v  račun ,  saj  je  vendar  ves  čas  trdno  in  uspešno  branil  svoje  stališče .  Zakaj  se  zdi  tako  samozavestna ?  Nekaj  mora  biti  narobe .  Nečesa  nisem  opazil .  Je  kje  kaj  ostalo  v  zraku ?

Tista  tvoja  toplina ,  je  bilo  tudi  to  samo  laž ,  premišljeno  dozirani  odmerki  umetne  toplote ,  ki  jih  je  reguliral  nekakšen  samoobrambni  termostat ,  ki  pa  mu  že  po  tednu  dni  zmanjka  pravega  entuziazma ?  Kakšnem  samoobrambni  termostat  –  obramba  –  pred  kom ?  Kaj  sem  bila  jaz  tako  strašna  in  nevarna ?  Kako  da  si  tega  nisem  mogla  predstavljati  že  davno  prej ,  takrat ,  ko  sem  na  toplem  v  svoji  sobici ,  na  kavču  zavita  v  odejo  pred  električnim  kaminom ,  s  skodelico  čokolade  na  mizici  in  s  CD-jem  Toni  Childs  v  gramofonu  prebirala  tvoje  pismo ,  zunaj  pa  je  scal  in  scal  leden  dež  –  kaj  sem  ti  bila  že  takrat  nevarna ?  – ,  v  resnici  je  bilo  vse  skupaj  en  sam  uscan  leden  dež ,  samo  da  tega  nisem  mogla  vedeti ,  ne  takrat ,  tudi  približno  nisem  mogla  vedeti  Ȕ

» So  vam  mogoče  ti  vaši  kolegi  vsaj  kaj  razkazali  Slovenijo ?  Tukaj  je  toliko  zanimivih  krajev ,  kjer  bi  lahko  malo  zaposlili  svojega  živahnega  duha . «

» To  ni  nič .  Morali  bi  kdaj  priti  na  moj  vikend  v  Bohinju . «

Žal  mi  je ,  ker  sem  te  prizadela ,  sem  rekla .

7.

Zajebancija ?  Kakšna  zajebancija ,  jebemti ?

» Dobrega  občutka ? «  pravi .  » Jana ,  za  kurčevo  voljo ,  jaz  nisem  imela  dobrega  občutka  že  tako  dolgo ,  da  se  več  ne  spomnim ,  kako  to  izgleda .  In  čisto  gotovo  ne  bom  imela  niti  najmanj  dobrega  občutka ,  če  bom  odnehala  zdaj ,  ko  sem  morala  že  enkrat  požirati  njegov  jezik .  Nabavi  fotoaparat ,  ali  pa  ga  nagega  zabrišiva  ven  na  cesto ,  ali  karkoli .  Vseeno  mi  je .  Ker  to  ti  povem ,  prav  gotovo  nimam  potrpljenja ,  da  bi  ga  pripravila  do  tega ,  da  mi  začne  pisati  obremenilna  ljubezenska  pisma . «

» Ja ,  pojutrišnjem . «  Swallow  sea .  Broken  sun .  To  be  young .  To  be  fun .  Shall  we  breathe .  Jenny  pogleda  Jano .  » Ti  boš  čakala  v  moji  sobi .  Tja  noter  ga  ne  mislim  spustiti .  V  mojo  posteljo  že  ne .  Povabila  ga  bom  v  Duanovo  sobo . «

» V  Duanovo ? «  Jana  se  zdi  šokirana .  » Jenny ,  Duanovo  sobo  bi  morala  vlada  uradno  razglasiti  za  območje  katastrofe .  To  ne  bo  ravno  prepričljivo . «

Ko  sem  prvič  letel  iz  Anglije ,  ko  sem  šel  v  Prago ,  je  bil  pozen  poletni  večer  in  sonce  je  zahajalo .  Izginjalo  je  za  obzorjem  za  repom  letala ,  za  nami  je  bilo  nebo  obsijano  z  razkošno  svetlobo ,  leteli  pa  smo  naravnost  v  noč ,  ki  se  je  počasi  plazila  prek  planeta .  Vse  pred  nami  je  bilo  temno .  Za  menoj  se  je  cela  Anglija  spreminjala  v  Anne  Marie  in  Frances  in  vse  tiste  punce  s  kolidža  in  pred  tem  s  srednje  šole ,  mahale  so  mi  v  slovo  in  govorile ,  prav ,  me  zate  nismo  bile  dovolj  dobre ,  zdaj  pa  preizkusi  svojo  srečo  s  tistimi  Srednjeevropejkami .  Samo  ne  misli ,  da  jo  boš  tam  tako  zlahka  odnesel .  Ne ,  niste  me  prav  razumele ,  sem  jim  jecljal  nazaj ,  tukaj  so  usrane  angleške  službe ,  tam  pa  moje  mladostne  sanje ,  jaz  sem  vedno  sanjaril  o  daljnih  deželah ,  kot  deček  sem  znal  atlas  sveta  na  pamet ,  iz  rokava  sem  znal  stresti  imena  večjih  mest  v  vseh  državah ,  čisto  narobe  ste  me  razumele .  Ti  bi  rad  samo  odletel  v  tistole  temo  tamle  pred  tabo ,  da  bi  se  lahko  v  njej  skril .  Ne ,  ni  res ,  sem  ugovarjal ,  meni  ni  tista  tema  prav  nič  všeč ,  prav  odbita  izgleda ,  nič  kaj  vabljiva ,  mogoče  me  kar  malo  stiska  v  želodcu ,  priznam ,  ampak  jebiga ,  moški  sem ,  mene  ne  sme  biti  strah ,  bomo  že .  Ti  imaš  rad  temo ,  so  rekle ,  ti  rad  ribariš  v  kalnem ,  nikar  se  ne  delaj  finega .  Jebite  se ,  moje  dame ,  sem  jim  rekel ,  bi  se  pa  malo  bolj  potrudile ,  pa  bi  mogoče  celo  ostal .  O ,  ja ,  kot  da  se  bo  tam  čez  katera  kaj  bolj  trudila  zate .  Odrasti  že  enkrat ,  začni  živeti .  Ampak  saj  to  je  moj  namen ,  moje  dame ,  sem  rekel .  Bomo  videli ,  so  rekle . 

» Trenutek ,  Duane , «  pravi ,  » zate  imam  nekje  tukaj  plačilni  listek . «

No ,  vidiš ,  še  enkrat  to  delam  zate .  Ampak  zdaj  ti  res  ni  treba  biti  ljubosumen .  Tokrat  je  vse  samo  igra .  Videl  boš ,  da  je  vse  skupaj  samo  igra .  Tokrat  bo  vse  skupaj  dokumentirano  s  fotografskim  gradivom .  Užival  boš  lahko  kot  v  gledališki  predstavi .  Vse  izključno  samo  v  tvoje  veselje  in  užitek .  Nobenega  dvoma .

Subject :  Misterija  -  nadaljevanje

From :  atkinsonch @ wordpower.uk

Kmet  se  zareži .

Tukaj  imaš  pa  prav ,  stari .  Še  predstavljati  si  ne  moreš ,  kako  zdajle  cenim  tvojo  kapljico .  Najraje  bi  kar  takoj  stankal  par  litrov  tele  tvoje  kapljice ,  pa  tudi  če  bom  potem  tri  dni  vijoličasto  sral .  Sploh  pojma  nimaš ,  kako  sem  ga  potreben .  Sploh  ne  vem ,  kaj  mi  je .  Mogoče  od  preveč  čistega  zraka .  Mogoče  od  tistega  kretensko  nemogočega  zraka  doma ,  z  Jenny .  Jebemti ,  tako  se  ne  da  živeti .  Moral  bi  se  ga  napiti .  Ne  vem ,  če  bo  tale  teran  zdržal  še  dva  tedna  do  novega  leta . 

ȔoOoȔ

Jenny ,  ki  se  zdi  iznenada  zamišljena ,  odloži  svoj  kozarec ,  potem  pa  odpre  vrata  na  hodnik  in  se  odpravi  ven .  Ko  stopi  v  predprostor ,  zagleda  skozi  odprta  vrata  v  sobi  na  levi  na  tleh  sedeči  par .  Oba  sedita  po  turško ,  strmita  naravnost  v  kak  meter  dolgo  vrsto  domin ,  zloženo  pred  njima  v  ravno  vrsto ,  in  se  niti  ne  zganeta ,  ko  pride  mimo  Jenny .  Jenny  za  trenutek  strmi  vanju ,  potem  pa  odpahne  vrata  stranišča .

you  would  cry  too  if  it  happened  to  you !

» Pojdi ,  Danny ,  greva  izbrat  kakšen  drug  komad , «  pravi  Duane  in  vleče  Dannyja  stran ,  in  videti  je ,  da  je  ta  ravno  v  tistem  trenutku  prvič  zagledal ,  da  drži  Tanja  v  roki  piksno  diet  pepsi ,  zato  se  pusti  odvleči  stran  krotko  kot  ovca .  » Ti  so  prifuknjen ,  Danny , «  pravi  Duane .  » Mare  je  nekoč  na  gobec  nekoga ,  ki  mu  je  rekel ,  da  ne  bi  smel  naročiti  belega  vina  zraven  govejega  zrezka  z  gobami .  Zelo  občutljiv  je  glede  tega ,  če  kritiziraš  njegovo  izbiro . «

» Brian ! «  pokliče  Duane .  » Kje  jebemti  si ,  Brian ? «  Brian  se  prikaže  poleg  njega ,  lase  ima  že  nekam  razmršene  in  obraz  se  mu  lesketa  od  drobnih  kapljic  potu .  » Kje  je  tisti  single  malt ,  s  katerim  si  se  tako  hvalil ,  Brian ?  Ura  je  cajt . «

» Ampak  kako  se  ti  pa  na  primer  zdi  pri  Johnu  in  Dannyju  in  Ronaldu  doma ? «  pravi  Marija .  » Ti  trije  res  živijo  v  pravem  svinjaku . «

Skozi  vrata  kuhinje  je  videti  Nika  in  Richarda ,  med  katerima  je  pogovor  očitno  ravnokar  zamrl ,  saj  stojita  obrnjena  drug  proti  drugemu ,  v  rokah  držita  vsak  svoj  kozarec  in  strmita  vsak  nekam  drug  mimo  drugega .  Ravno  v  tistem  stopi  k  njima  rdečebradi  Američan ,  za  njim  pa  Izidor .  Jay  podreza  Nika ,  da  se  ta  obrne .

Duane  se  primaje  v  sobo  s  pomečkano  papirnato  trobljo .  Zdi  se  nekam  izgubljen .

Duane  zardi .  Njegov  pogled  se  za  trenutek  skali ,  potem  se  počasi  osredotoči  na  Nika ,  ki  se  gunca  in  reži ,  pa  tudi  Jay  se  narahlo  muza .

Četverica  pri  pultu  za  trenutek  strmi  za  njim ,  potem  se  Richard  oglasi :  » Ubogi  Duane ,  življenje  z  babo  ga  je  končno  načelo . «

Jenny  čez  nekaj  trenutkov  zapusti  četverico  in  se  odpravi  proti  njemu .  Duane  se  še  kar  naslanja  nazaj ,  tudi  ko  se  ona  postavi  poleg  njega  in  ga  pogleda .  Njegove  oči  so  videti  utrujene ,  rdečkaste ,  skoraj  nekoliko  neprisebne . 

In  kaj  bi  zagledal .

Pridi  . . .  bi  šepnila ,  pridi  zdaj .

Ko  sem  prišel  gor ,  je  v  kuhinji  sedela  za  mizo  Alena ,  pijana  kot  krava .  Pravzaprav  je  niti  nisem  dobro  opazil ,  čeprav  je  sedela  na  zelo  vidnem  mestu ,  ker  mi  je  pozornost  pritegnilo  vse  drugo  v  stanovanju ,  stanje ,  v  kakršnem  je  bilo .  Alena  je  očitno  sistematično ,  zelo  temeljito  razbila  v  stanovanju  vse ,  kar  je  imelo  količkaj  več  kot  zgolj  čisto  praktično  vrednost .  Se  pravi  več  ali  manj  vse ,  razen  kuhinjskega  pohištva  in  aparatov  in  kuhinjske  mize .  Razbila  je  ogledalo  na  hodniku ,  ogledalo  v  dnevni  sobi ,  razbile  je  stensko  uro ,  zmetala  na  tla  knjige  s  polic ,  razfukala  je  blazine ,  obe  vazi  v  kuhinji  in  tisto  v  dnevni  sobi ,  na  tla  je  zabrisala  v  steklo  vpeto  Mirojevo  grafiko ,  ki  je  visela  v  dnevni  sobi .  Čeprav  sem  bil  precej  paf ,  nisem  mogel  prezreti  tega ,  da  je  natančno  in  preračunano  razsula  vse ,  kar  sem  v  stanovanje  prinesel  jaz .  Vse  tiste  predmete ,  s  katerimi  sem  skušal  razvajati  njo ,  potomko  stare  praške  družine ,  ki  je  v  socializmu  nekoliko  zašla  v  težave  in  si  ni  mogla  privoščiti  vseh  pritiklin ,  ki  bi  ji  sicer  šle ;  vse  tiste  lepe ,  drage  zadeve ,  ki  sem  jih  kupoval  s  svojim  takrat  sorazmerno  solidnim  budžetom ,  da  bi  spravil  tisto  sranje  od  stanovanja  v  kolikor  toliko  meščanski  videz ,  ki  je  njej  tako  veliko  pomenil .  No ,  zdaj  pa  imamo .

Kaj  naj  bi  zdaj  to  pomenilo ?  Kaj  hočeš  narediti  z  meno ?  Zakaj  si  tako  razigrana ?  Take  te  še  nisem  videl .  Videl  sem  te  že ,  kakšna  si  bila ,  ko  si  ga  nekaj  popila ,  ampak  nikoli  take .  Kaj  se  zdaj  dogaja ?  Kaj  imaš  zdaj  v  načrtu ?  Ne  vem  sicer ,  za  kaj  gre ,  ampak  zdajle  mi  je  popolnoma  vseeno .  Vsaj  enkrat  v  življenju  sem  tako  pijan ,  da  mi  je  vseeno ,  da  sem  se  pripravljen  prepustiti ,  naj  vodiš  igro ,  pa  naredi ,  kar  hočeš .  Jennifer  Claire  Donahue ,  pripravljen  sem  sodelovati  v  tvojem  naslednjem  velikem  podvigu ,  naj  me  naša  Mata  Hari  iz  Lanarka  izkoristi  kot  cunjo  in  me  potem  zavrže .  Bolje  je  biti  žrtev  kakšne  velike  ribe  kot  pa  kakšne  . . .  Šit !  Kako  je  zahladilo .  Take  luči  kot  noži  in  meglena  sivina  in  mraz .

Čisto  iznenada ,  kot  bi  se  vzeli  od  nikoder ,  stojijo  pred  njima .
