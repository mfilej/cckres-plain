 
» Drugi  so  bili  hitrejši ,  prestara  sva  za  tako  tekmo . «

» Odšel  sem  v  Nemčijo ,  kaj  pa  naj  bi ,  tam  živi  ženin  stric , «  je  Nikola  odgovoril  na  vprašanje .  » In  zdaj  sem  se  vrnil  . . .  Vleklo  me  je  sem ,  ni  mi  dalo  miru  . . .  Tu  imam  prijatelje  . . .  Pravzaprav  ne  vem ,  ali  jih  imam  še  . . . «  se  je  silil  duhovičiti ,  vendar  mu  besede  nekako  niso  poletele .  Vlekle  so  se  po  tleh  kakor  pomrzle  megle .

» Dušmani ,  dušmani  gredo ,  bežite  . . . « 

» Prihajam ,  saj  tu  ni  nič , «  je  nejevoljno  zagodrnjal  Nikolaus .  S  tem  je  hotel  odpraviti  pijano  druščino ,  da  bi  mu  ne  gledala  pod  prste .  Plena ,  ki  ga  je  našel ,  ne  bo  nikomur  prepustil ,  ne  polkovniku ,  ne  prevzvišenemu  cesarskemu  vrhovnemu  poveljniku  princu  Evgenu  Savojskemu ,  po  katerega  dobrotljivosti  je  prišel  v  njegovo  elitno  enoto .  Takšna  milost  ni  dana  vsakomur .  Ni  zaman  preživel  toliko  let  na  konjskih  hrbtih .  Če  ne  bi  spretno  sukal  orožja ,  bi  mu  že  zdavnaj  krokarji  raznesli  kosti .  Prišel  je  čas ,  da  si  poplača  svojo  službo .  Lepotica  bo  najprej  njegova  sužnja .  Ob  misli  na  njeno  jedro  belo  telo  je  mlasknil  z  jezikom  in  sočno  zaklel .  Rog ,  ki  se  je  spet  oglasil ,  in  streljanje  v  soseščini  sta  mu  razbistrila  misli .  Pognal  se  je  nazaj  v  hišo .  Tačas  je  Zejneba  planila  pokonci ,  potegnila  iz  skrinje  debele  temne  dimije  in  prav  takšno  svršnico  pokojne  matere .  V  temnih  oblačilih  ne  bo  tako  na  očeh ,  če  še  kak  smrdljiv  silak  vdre  v  njihovo  hišo .  Mislila  je ,  da  je  najhujše  minilo  in  da  bodo  do  večera  spet  vsi  zbrani .  A  se  je  zmotila .  Vodnik  Nikolaus  iz  elitne  enote  prevzvišenega  princa  Evgena  Savojskega  je  v  izzidku  pograbil  Abduselmanovo  sedlarsko  konopljeno  pasovje  in  z  njim  zvezal  Zejnebo .  Zaman  se  je  upirala ,  prosila ,  kričala ,  jokala ,  nič  ni  zaleglo .  Tudi  prošnje  in  rotitve  starcev  niso  pomagale .  Nikolaus  se  jima  je  zarežal :

Prijel  je  železno  obročasto  tolkalo  na  dvoriščnih  dverih .  Kovinski  zvok  se  je  na  lesu  razsul  in  zamrl .  Notri  ni  bilo  nobenega  znamenja  življenja .  Pritisnil  je  na  kljuko  in  počasi  odsunil  vrata .  Vdala  so  se ,  vstopil  je  in  obstal :  kakšen  mir ,  kakšna  neznanska  lepota !  Na  bohotnih  grmičih  fuksij  so  se  komaj  opazno  zganili  cvetovi ,  zanihali  v  zraku ,  vzgibanem ,  ko  so  se  odprle  dvoriščne  dveri .  Sredi  dvorišča  je  stal  suh  vodnjak ,  toda  namesto  šepeta  kapljic  je  govorilo  cvetje  z  barvami .  Samo  ljudi  ni  bilo  . . .

Sabahudin ,  odsoten ,  kakor  da  spet  prebira  tisto  nevidno  knjigo  in  išče  besede ,  ki  jih  bo  priklical  v  pogovor ,  mu  ni  hitel  odgovoriti .  Naposled  pa  je  le  iztisnil  iz  sebe :

4

Nikola  je  bil  zadovoljen ,  naposled  se  bo  rešil  te  sarajevske  more .  Naveličal  se  je  raznega  prerivanja ,  nabavljanja  kave  in  cigaret  ter  podkupovanja ,  da  te  ne  vpokličejo  v  vojsko  ali  kopat  jarke .  Še  kak  dan  mora  potrpeti  in  bo  svoboden .  V  vrečko  iz  povoščenega  platna  je  spravil  dukate ,  nekaj  turških ,  predvsem  pa  zlatnike  iz  časov  Marije  Terezije  in  Franca  Jožefa .  To  je  bila  tako  rekoč  družinska  svetinja .  Praded  jih  je  nahajdukoval ,  ded  pa  se  je  zgodaj  stepel  z  žandarji  in  je  svoja  leta  presedel  v  zaporu ,  tako  da  jih  ni  mogel  ne  pomnožiti  ne  pognati .  Njegov  oče  jih  je  pomnožil  s  četnikovanjem ,  potem ,  v  svobodi ,  pa  jih  je  skrbno  skrival ,  da  bi  komu  ne  prišli  pred  oči  in  bi  se  ne  raznesel  glas ,  kako  Uroš  zapravlja ,  česar  si  ni  prislužil  v  službi  in  tudi  ne  pridelal  na  njivi .  Tako  je  Nikola  podedoval  nedotaknjen  družinski  zaklad .  Ne ,  s  seboj  ga  res  ne  more  vzeti ,  preveč  nevarno  bi  bilo .  Kako  prav ,  da  se  je  sprijateljil  z  Damijanom ,  je  pomislil ,  zdaj  mu  lahko  zaupa  svoj  zaklad .  Ko  je  žena  s  sinom  že  konec  marca  odpotovala  v  Nemčijo  za  kar  se  ima  prav  tako  zahvaliti  Damijanu ,  ki  mu  je  svetoval ,  naj  se  za  kak  teden  ali  dva  umakneta  iz  mesta  še  pomislil  ni ,  da  se  bo  skuhala  vojna ,  če  pa  bi  se  že  skuhala ,  bi  zanesljivo  ne  trajala  dolgo ,  je  bil  prepričan ,  in  bi  ga  ne  spravila  tako  daleč ,  da  bi  si  moral  reševati  glavo  in  dukate .

Tako  se  je  pravnik  Nikola  prvič  srečal  s  svojo  vojsko  in  tega  srečanja  zagotovo  ne  bo  nikoli  pozabil .  Na  mah  mu  je  kakor  strupena  kača  skozi  glavo  šinila  misel :  Če  je  četniški  obveščevalec  spoštovani  poslovnež  Damijan  njega ,  svojega  prijatelja  Nikola  tako  preslepil ,  kaj  bo  šele  z  njegovim  zakladom ?  Morebiti  ga  je  celo  namerno  poslal  na  prvo  bojno  črto ?  Najbrž  je  zmožen  napraviti  vse ,  da  bi  se  ga  znebil .  Toda  ali  je  vedel ,  da  ima  zlatnike ,  že  tedaj ,  ko  mu  je  tako  nedolžno  predlagal ,  naj  jih  shrani  pri  njem ?  Vse  je  možno .  Nikola  je  zdaj ,  tu  v  četniški  vojski  začel  razumevati  stvari ,  ki  so  se  mu  dogajale  pred  letom  in  več .  Najprej  se  mu  je  kakor  beli  dan  zjasnila  podoba  prijatelja  Damijana .  Zdaj  je  vedel ,  da  je  ugledni  gospod  Damijan  prišel  v  mesto  po  nekem  načrtu .  Počasi  in  temeljito  je  pripravljal  četniško  obveščevalno  službo .

Glej ,  glej ,  bogami ,  k  našim ,  je  zamrmral  Nikola  v  sebi  brez  jeze .  Kako  hitro  se  je  vse  zasukalo !  Zdaj  sem  jaz  njen  plen ,  zdaj  me  ona  vodi .  Sam  si  to  hotel ,  se  je  upirala  očetova  polovica  v  njem ,  vendar  ji  druga ,  bolj  človeška ,  ni  dopustila ,  da  bi  jo  znova  preglasila ,  zmagovala  in  mu  ukazovala .  Če  bog  da ,  so  njeni  časi  minili .

» Kako  pa  boš  po  vsem  tem  pripeljala  Srba  v  svoj  tabor ? «

» Bog  se  nas  usmili ,  vidiš ,  kaj  se  dogaja , «  je  gospodinja  začela  viti  roke .

» To  ni  tako  strašno ,  tudi  midva  sva  se  spraševala ,  kje  naju  bo  zatekla  noč ,  kje  našel  dan ,  na  koga  bova  naletela  . . . «

» Ali  jo  je  našla ? «  je  zanimalo  Zejnebo .

» Nikar  ga  ne  sili !  Odločil  se  je ,  da  pojde  po  svoje ,  naj  torej  gre ! «

» Ti  se  nič  ne  vtikaj ,  to  niso  knjige ,  ki  jih  žuliš  tam  doli  v  mestu ,  to  je  vojna .  Starešina  sem  in  starešino  je  treba  ubogati ! «

» Kaj  vse  te  skrbi ,  ljubi  bog , «  se  je  čudil  Jure .  » Tudi  če  je  res  kak  Muhamed ,  kakor  praviš ,  je  odšel  z  begunci .  In  kaj  je  to  nama  mar ?  Prišel  je  pač  in  odšel .  Ni  ne  prvi  ne  zadnji . «

Nikola  je  mozgal  in  tuhtal  in  iskal  različne  možnosti  za  beg .  Vendar  ni  našel  prave .  Samo  to  je  zatrdno  vedel  in  se  zarotil ,  da  ne  bo  ne  zlepa  ne  zgrda  stopil  v  nobeno  vojsko  več .  Zato  se  je  vsekakor  hotel  izogniti  srečanju  z  mladim  stražarjem .  Ko  je  vlekel  na  ušesa  pogovor  med  starcem  in  mladcem ,  se  je  porogljivo  nasmehnil .  Tako  je  to ,  ti ,  Jure ,  ne  boš  svojega  nečaka  Ivico  naučil  strpnosti ,  kakor  ni  moj  oče  mogel  mene  vzgojiti  v  pravega  četnika ,  je  pomislil  in  v  sebi  razpredal  dalje .  Otroci  so  čudne  bilke ,  starševske  sanje  pa  so  razcapani  oblaki .  V  kaj  bo  zrasel  moj  sin ,  je  kar  na  mah  pomislil .  V  dlakocepskega  Nemca ?  V  dedovega  četnika  ali  očetovega  gobezdača ?  Morda  bodo  časi  mirnejši  in  ne  bo  venomer  na  prepihu ,  kakor  sem  jaz .  Misli ,  da  bom  nekje  v  belem  svetu  v  miru  in  v  svojem  poklicu  delal  za  veliko  Srbijo ,  so  prazne  sanje .  Nenehno  mi  potiskajo  v  roke  puško  in  ukazujejo :  ubijaj  še  včerajšnje  sosede ,  zdaj  Muslimane ,  zdaj  Srbe ,  zdaj  Hrvate ,  pa  spet  Muslimane  . . .  Jaz  pa  sem  pravnik !  V  Titovi  vojski  nisem  služil ,  vojaščine  so  me  oprostili  zaradi  slabovidnosti .  Ne  morem  ubijati  . . .  In  pogledi  ujetnikov ,  kriki  tistih  deklet ,  Zejnebine  oči .  Ko  sta  se  srečala  najina  pogleda ,  se  je  v  meni  nekaj  prelomilo .  Zakaj ?  Začutil  sem ,  da  to  dekle  od  nekod  poznam ,  da  jo  moram  rešiti .  Odkod  se  je  vzel  ta  občutek ?  Ne  vem  še ,  kam  naj  ga  umestim .  Ali  bo  svojim  povedala ,  da  nisem  Antejev  sin ?  Obljubila  je ,  da  bo  to  skrivnost  varovala .  Sicer  pa  jo  mora  varovati ,  kajti  tudi  njej  bi  ne  pisali  v  dobro ,  da  je  v  vas  pripeljala  četnika .  Nikoli  ne  veš  . . .

Da ,  življenje  je  kratko  za  nenehno  začenjanje  znova ,  si  je  ponavljal  Nikola .  Glej ,  ko  je  prišel  v  Nemčijo ,  je  mislil ,  da  je  vse  nadloge  pustil  za  seboj .  Toda  ko  je  prispel  tja ,  je  našel  samo  ženo .  A  sin ?  Kje  je  bil  Miloš ?  Dobro  se  je  spominjal ,  kako  se  je  vznemiril ,  ker  je  žena  molčala .  Surovo  jo  je  zgrabil  za  rame :  kje  je  sin ?  Tedaj  je  zvedel ,  da  je  sin  najstniški  junak .  Ni  maral  šole ,  izmikal  se  ji  je  in  se  pridružil  druščini  nasilnikov ,  v  kateri  se  je  dobro  počutil ,  predvsem  ker  si  je ,  četudi  tako  mlad ,  zaradi  drznosti  pridobil  veljavo .  Toda  ko  je  najstniška  tolpa  zažgala  hišo ,  v  kateri  so  živele  turške  družine ,  je  prestopila  vse  meje .  Policija  je  prijela  tudi  njegovega  sina ,  ker  je  baje  sodeloval  pri  požigu .

» Kako  pa  veš ,  da  sem  odšel ? «

» Misliš  Damijan , «  mu  je  Remzija  segla  v  besedo .

» Videti  je  uglajen  človek , «  je  Remzija  napeljevala  Nikola  k  besedam .

» Toliko  bolje ,  če  ste  nedolžni ,  ker  boste  hitro  prosti .  Toda  nocoj  morate  z  nama  . . .  Torej ,  naj  vam  natakneva  lisice  ali  . . . ? «

» Vidim ,  pameten  si ,  razumeš , «  se  je  po  celici  spet  razleglo  režanje ,  glas  pa  je  nadaljeval :  » Ti  si  moja  bit  in  jaz  nekdanji  sem  samo  prišel  pogledat ,  ali  boš  popravil  moja  zla  dejanja  ali  pa  jim  boš  samo  pridal  svoja  hudodelstva .  In  potlej  se  bova  v  nekem  najinem  prihodnjem ,  zdaj  skupnem  življenju  grizla  in  klala  za  prvenstvo . «

» Lepotico  Zejnebo  pa  hočeš  videti ,  kajne ?  Za  njo  sem  jih  imel  še  deset  in  vse  sem  z  nožem  poslal  za  tisto  prvo  . . .  Voda  se  je  rdečila  . . .  A  tudi  tebi  in  tvoji  vojski  ni  kaj  oporekati ,  kamorkoli  si  se  obrnil ,  povsod  sama  morija ,  ha ,  ha ,  ha  . . . «

» Če  nočeš  verjeti ,  ne  verjemi .  Iz  izkušnje  vem ,  da  ženske  redkeje  prelomijo  besedo .  A  ker  sem  pričakovala  tak  odziv ,  sem  s  seboj  prinesla  dokaz .  Poslušajte ,  pravnik  Nikola  N. ,  saj  poznate  njegov  glas . «  In  je  vključila  kasetofon .

» Ali  si  ti ,  Zejneba ,  poznala  vodnika  Nikolausa ? «

» Predlagam ,  da  zasebne  pogovore  preloživa  na  kdaj  drugič  in  da  zdaj ,  pravnik  Nikola  N. ,  odgovarjate  na  moja  uradna  vprašanja , «  je  odvrnila ,  ne  vedoč  za  njegove  muke .

» Ni  ga  tukaj , «  je  odvrnil  vnemarno  in  s  kazalcem  pokazal  na  ploščico  na  vratih .

» Kakšne  igre  pa  so  to ?  Komaj  sem  stopil  v  hišo  in  že  imam  policijo  na  vratih .  Kaj  naj  to  pomeni ?  Moj  dobri  in  spoštovani  stric  Damijan  D.  je  odpotoval  in  jaz ,  njegov  nečak  Strahinja  P.  mu  bom  varoval  stanovanje ,  dokler  se  ne  vrne . «  Damijan  se  je  razgovoril  in  se  kaj  hitro  vrnil  v  svojo  običajno  držo .  Roka  se  mu  ni  več  tresla ,  že  je  zmogel  z  lahkotno  brezbrižnostjo  gostom  ponuditi  konjak .

» Prav ,  če  je  tako ,  potem  pa  karte  na  mizo !  Res  sem  Damijan  D.  Brž  moram  odpotovati ,  ker  mi  umirajo  starši .  Moj  nečak  Strahinja ,  ki  ga  čakam , «  pogledal  je  na  uro ,  » bi  že  moral  priti .  Rekel  sem  si ,  da  nimam  več  časa  in  če  me  bo  kdo  iskal ,  bo  tu  Strahinja  in  naj  se  pogovori  z  njim .  No  glejte ,  zato  sem  rekel ,  da  je  Damijan  že  odpotoval .  Res  nimam  časa ,  pridite  jutri  ali  kadar  hočete  k  Strahinju  . . . «

» O ,  imaš ,  imaš  čas  in  še  več  ga  boš  imel , «  mu  je  Nikola  jezno  zabrusil .

» Ne  obračaj  se  stran ,  poslušaj , «  je  Nikola  povzdignil  glas .  » Zato  sem  pristal  v  četniški  vojski ,  pravzaprav  sem  bil  vojak  v  treh  različnih  vojskah ,  vojskah  treh  različnih  narodnosti ,  a  vedno  proti  svoji  volji .  Vendar  se  imam  tebi  Damijan  zahvaliti ,  da  sem  spregledal .  Če  bi  izpolnil ,  kar  si  obljubil ,  bi  bil  danes  v  Nemčiji  in  bi  razglašal :  Srbi  smo  ogroženi ,  Srbi  smo  nebeško  ljudstvo ,  Srbi  smo  najbolj  pogumen  in  pošten  narod .  Ti  si  mi  napolnil  glavo  s  tem ,  jaz  bedak  pa  sem  te  poslušal  in  ti  verjel .  Vidiš ,  tebi  se  imam  zahvaliti ,  da  sem  veliko  in  pogumno  četniško  vojsko  videl  od  blizu .  Videl  sem  ropanje ,  ubijanje ,  uničevanje ,  posiljevanje  deklet  in  celo  otrok  . . .  In  če  naj  bi  to  bila  naša  srbska  podoba  in  naša  prihodnost ,  bi  se  moral  sramovati  svojega  srbskega  rodu .  Toda  ker  vem ,  da  so  tudi  drugačni ,  pravi ,  pošteni  in  človeški  Srbi ,  sem  pobegnil ,  pobegnil ,  da  bi  tudi  zraka  ne  dihal  več  skupaj  s  tistimi  zločinci .  Kako  sem  pobegnil ,  ti  nič  mar  . . . «  Nikola  je  umolknil .  Od  vznemirjenja ,  ker  se  mu  je  naposled  ponudila  priložnost ,  da  lahko  nekdanjemu  prijatelju  zažene  resnico  v  obraz ,  je  hlipnil  in  lovil  sapo .

» Kaj  pa  jaz ? «  je  vprašal .

Nikola  se  je  poskušal  nasmehniti .  A  še  preden  je  kaj  rekel ,  se  je  spet  oglasila  Remzija :

» Ne  skrbi ,  vajena  sem  še  česa  hujšega .  Zdi  se ,  da  je  ta  vojna  pustila  v  nas  kakor  brezna  globoke  brazgotine ,  katerih  dna  še  slutiti  ne  moreš ,  pustila  pa  je  tudi  lepoto  spoznanja ,  da  je  veliko  ljudi  vrlih  in  dobrih .  To  nam  je  vojna  pustila  kot  zastavilo ,  ki  naj  ga  počasi  gnetemo  in  okušamo .  Živeti  moramo  z  bridkostjo  in  z  lepoto . «

» Nobenih  skrivnosti  nimam .  Grem  k  sestri  v  Avstralijo  . . .  Zapuščam  Sarajevo . «

Ja ,  ja ,  ženske ,  matere  ne  vemo ,  kako  boli ,  če  zgubiš  otroka ,  tako  je  to  v  moških  glavah ,  se  je  upiralo  v  Remziji .  Ženske  tudi  trpeti  ne  znamo  tako  silovito  kakor  moški .  Potem  pa  si  tebi  nič ,  meni  nič  zalijejo  rano  z  litrom  žganja  in  pozabijo ,  da  so  sploh  kdaj  imeli  otroke  . . .  Spet  jo  je  imelo ,  da  bi  mu  povedala :  O ,  dobro  vem ,  kako  boli  materino  srce !  Moj  Edin  se  je  rad  učil ,  požiral  je  knjige  . . .  Toda  sklenili  ste ,  da  nas  boste  iztrebili  in  moral  je  obleči  vojaško  suknjo  in  braniti  mesto .  Ni  padel  v  strelskem  jarku ,  prišel  me  je  domov  obiskat  . . .  Ležala  sem  bolna  s  pljučnico  in  ko  sem  ga  zagledala ,  mi  je  bilo ,  kakor  da  me  je  ogrelo  sonce ,  in  vedela  sem ,  da  bom  ozdravela .  Prvi  dan  mi  je  prinesel  vode ,  ponoči  je  ob  leščerbi  bral .  Drugi  dan  je  šel  po  kruh  . . .  Ni  se  vrnil ,  na  trgu  ga  je  raztrgala  četniška  granata  in  zdaj  naj  bi  ne  vedela ,  kako  boli  srce ,  kadar  ti  umre  otrok  . . .  Vendar  ni  nič  od  tega  povedala  na  glas .  Pač  pa  je  pridušeno ,  kakor  da  se  boji  lastnih  besed ,  rekla :

To  noč  sta  Nikola  in  Remzija  dolgo  sedela  in  se  pogovarjala ,  pogovarjala .  Nista  stegnila  rok  drug  proti  drugemu .  Čutila  sta ,  kako  se  je  v  vzajemnem  razumevanju  njunih  življenj  okrepilo  njuno  prijateljstvo .  Ostanek  noči  sta  oblečena  preždela  vsak  v  svojem  kotu :  Nikola  na  blazinjaku ,  Remzija  spodvitih  nog  v  naslanjaču .

Še  je  bil  dan .  Nikola  se  je  vrnil  na  svojo  vegasto  klop  na  Alifakovcu  in  zdelo  se  mu  je ,  kakor  da  ni  ničesar  več  v  tem  jesenskem  dnevu ,  ki  ga  je  vdihaval .  Nekako  čudno  se  je  od  njega  vse  odmaknilo ,  vse ,  celo  lastno  življenje ,  kakor  da  je ,  bog  ne  daj ,  kužen .  Skorajda  bi  se  vprašal ,  ali  je  bilo  to  življenje  sploh  njegovo ?  Vodnik  Nikolaus  mu  je  zapustil  svoje  dolgove ,  praded ,  ded  in  oče  za  dediščino  svoje  grehe .  In  on ,  pravnik  Nikola  N. ?  Na  stare  dni  bo  skesan  krpal  luknjo ,  ki  jo  je  vse  življenje  nosil  v  svoji  vesti .  Sovraštvo  mu  je  spravilo  sinova  v  grob .  Mar  mi  je  morala  šele  Miloševa  in  Edinova  smrt  odpreti  oči ? !  Le  kako  sem  mogel  deliti  pravico  drugim ,  če  je  sam  v  sebi  nisem  čutil ?  Tudi  krpač  se  lahko  nauči  zakonov ,  a  vendar  ostane  krpač .  Kdor  ne  vidi ,  mu  ne  pomagajo  nobena  očala .  Ni  dobro  biti  slep  z  zdravimi  očmi ,  je  večkrat  rekla  Zejneba .  Ali  je  imela  v  mislih  njega  ali  koga  s  sodnih  klopi ?  Bodi  tako  ali  drugače ,  pomembno  je ,  da  so  ga  besede  našle .  Preden  se  je  vrnil  na  Alifakovac ,  je  stopil  v  staro  pravoslavno  cerkev .  Pokojnima  sinovoma  je  prižgal  svečo ,  eno  samo ,  ne  dveh ,  skupno  svečo ,  da  bi  ju  povezala  v  smrti .  In  ko  je  potlej  gledal  utripajoči  soj  svetlobe  na  cerkvenem  oknu ,  si  je  zaželel ,  da  bi  to  ne  bil  sončev  odsvit ,  temveč  plamen  njegove  sveče ,  v  katerem  ne  bi  zgoreval  vosek ,  temveč  njegova  duša .  Pomislil  je ,  da  ta  pravoslavna  cerkev  stoji  tu  in  živi  že  dolga  stoletja ,  vse  od  Gazi - Husrev  begovih  časov ,  ko  je  ta  ugledni  veljak  uslišal  prošnjo  svojega  služabnika  Andrija  in  jo  je  dovolil  zgraditi .  Prihajali  in  odhajali  so  sultani  in  begi ,  a  cerkve  se  ni  nihče  dotaknil ,  tudi  tedaj  ne ,  ko  je  bila  zgrajena .  Nikola  se  je  spomnil  ljudskega  izročila :  Andriju ,  ki  je  bil  baje  brat  kraljeviča  Marka ,  je  njegov  gospodar  sicer  dovolil  zgraditi  cerkev ,  a  samo  tako  veliko ,  kolikor  je  velika  volovska  koža .  Nabriti  Andrija  pa  je  s  svojimi  zrezal  kožo  na  ozke  dolge  jermene  in  z  njimi  zamejil  kar  precejšen  prostor ,  na  katerem  so  zgradili  cerkev .  Približno  v  istem  času ,  pa  tudi  pozneje ,  so  po  Bosni  gradili  islamske  molilnice ,  gradbeniške  in  duhovne  spomenike  davnih  časov .  Vendar  jih  ni  več .  Ni  džamije  Ferhadije  in  na  desetine  drugih  v  Banjaluki ,  ni  džamije  Aladže  v  Foči ,  najlepše  na  Balkanu ,  in  ni  na  stotine  drugih  po  Bosni .  V  ruševinah  je  tudi  katoliška  cerkev  sv.  Iva  v  Podmilaču  pri  Jajcu .  K  njej  so  romali  verniki  vseh  ver  in  trdno  verovali  v  božjo  milost ,  h  kateri  so  molili  in  jo  prejemali  pod  krovom  te  cerkve .  Taka  usoda  je  doletela  tudi  nekatere  druge  katoliške  cerkve .  Ej ,  Nikola ,  Nikola ,  uživaj ,  uživaj  v  svetlobi ,  v  kateri  se  blešči  ta  stara  pravoslavna  cerkev ,  spodobi  se ,  da  v  njej  uživaš ,  to  je  imeniten  spomenik  časa ,  ljudi  in  molitve ,  vendar  pomisli  tudi  na  božje  hrame ,  na  katerih  se  ne  moreta  spočiti  ne  ptica  ne  človeško  oko  . . .  Ne  muči  me  več ,  glasek ,  spregledal  sem ,  uničili  so  jih  moji  rojaki .  Če  bi  podirali  samo  zgradbe ,  bi  še  ne  bilo  tako  hudo ,  toda  ubijali  so  tudi  besede  v  knjigi  življenja ,  katere  prve  strani  sta  napisala  Adam  in  Eva ,  in  podrli  mostove  med  ljudmi  svojega  časa  . . .  Ej ,  vidiš ,  moj  pametni  glasek ,  ki  mi  ne  daš  miru ,  zato  sem  prižgal  samo  eno  svečo  mojima  sinovima .  Navkljub  vsem  nacionalistom !  Ne  priznam  več  nobene  delitve ,  mojo  Deso  in  Remzijo  enako  boli  materinsko  srce .  Desa  me  čaka ,  da  bi  jo  tolažil ,  Remzija  je  od  takšnih ,  kakršen  sem  jaz ,  pobegnila .  Zakaj  mi  ni  nič  rekla ,  mi  nič  očitala ,  zakaj  ni  zavpila ,  pljunila  vame  besed :  ubil  si  najinega  sina  Edina !  Nič  ne  šteje ,  da  nisi  držal  prsta  na  sprožilcu ,  tvoje  blazne  ideje  so  ga  sprožile  . . .  Zakaj  ni  nič  rekla !  Neznanski  prezir  nosi  v  sebi ,  še  bolečine  noče  deliti  z  menoj  ali  pa  misli ,  da  je  Miloševa  smrt  že  zadostna  kazen  zame ? !  Najsi  obračam  spomin  nanjo  tako  ali  drugače ,  mi  je  bližja  misel ,  da  mi  je  hotela  prizanesti ,  ne  pa  me  kaznovati .  Remzija  je  odšla ,  ob  sliki  sina  Edina  hrani  kakor  izvir  Bosne  čist  spomin  na  najine  skupne  dni .  Vem ,  da  bodo  tvoji  dnevi  brez  Miloša  prazni  in  nesmiselni ,  je  rekla  ob  slovesu ,  se  je  zdaj  spominjal  Nikola ,  vendar  hodi  vzravnano ,  saj  zmoreš ,  je  še  pristavila .  A  ti ,  zagledan  vase ,  si  zmedeno  izdavil  skozi  zobe :  Da ,  da ,  najbrž  je  dobro ,  da  greš  k  sestri ,  da  boš  ob  njej  v  njeni  žalosti  . . .  O ,  moja  kratka  pamet !  Dokler  nisem  slišal  o  Miloševi  smrti ,  se  nisem  zavedal ,  koliko  ljudi  je  umrlo  v  Bosni ,  mislil  sem  samo  na  svoj  denar ,  na  prihajdukovane  dukate  . . .  Pozabil  si  ali  pa  nisi  nikoli  vedel ,  da  na  tujem  gorju  ne  moreš  graditi  hiše .  Če  pa  jo  vseeno  zgradiš ,  se  temelji  prej  ali  slej  pogreznejo  v  blato .

» Sporočilo  tvojih  sanj  je  lepo ,  lahko  si  miren , «  je  povzel  počasi .  Nikola  je  pozabil  na  kavo ,  bilo  ga  je  eno  samo  uho ,  hadži  pa  je  nadaljeval :

Nikola  se  je  zastrmel  skozi  okno  in  razmišljal  o  hadžijevih  besedah .  Čudno ,  kako  preproste  so  se  mu  zdaj  zdele  sanje ,  kako  jasno  je  bilo  njihovo  sporočilo ,  pa  vendar  ga  sam  ni  znal  razbrati .

» Nikar  se  ne  zahvaljuj .  Alah  te  je  napotil  v  mojo  hišo ,  s  staro  sva  napravila ,  kar  bi  storila  za  vsakega  popotnika  . . .  In  ti  si ,  praviš ,  Bosanec ,  torej  veš ,  da  so  v  Bosni  vrata  odprta  vsakemu  dobronamernežu . «
