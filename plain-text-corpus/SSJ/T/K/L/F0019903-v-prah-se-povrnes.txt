 
IN ,  TAKO  KOT  VEDNO ,  THE  DIVAS

3

» Oboje .  Prekletega  zavitka  ne  morem  odpret  in  gotovo  bi  bilo  bolje ,  če  bi  žvečl  pasji  drek . «

Kovac  jo  je  pogledal  s  kotičkom  očesa  in  se  namrgodil .  Vzel  si  jo  je  za  partnerko  samo  zaradi  njene  močne  volje .  Predstavljal  si  je ,  da  jo  je  bog  naredil  tako  majhno  samo  zato ,  ker  bi ,  če  bi  bila  velika  kot  Janet  Reno ,  zavojevala  svet .  Imela  je  silno  energijo  in  obnašala  se  je  popolnoma  odpuljeno .

» Današnji  napad  je  jutrišnji  umor . «

Elwood  Knutson  je  stal  v  bližnjem  kotu  kot  kakšen  Disneyjev  medo  s  črno  polsteno  melono  na  glavi .  Jamal  Jackson  je  bil  v  nasprotnem  kotu  blizu  popolnoma  nekoristne  in  prazne  vzidane  knjižne  omare .  Stal  je  pod  stensko  videokamero ,  ki  je  visela  tam  na  zahtevo  zakonodajne  oblasti  države  Minnesota ,  da  bi  preprečili  izsiljevanje  priznanj  s  pretepanjem .

» Zapri  me ,  pizda . «

» Kdo  pa  potem ? «

» Ti  stari  pohotnež ,  res  imaš  srečo , «  je  dobrodušno  mačistično  izjavil  Wyatt .

Kovac  je  zmajal  z  glavo ,  zakoračil  proti  vozičku  in  se  trudil ,  da  bi  zbudil  pozornost  starega  moža .

Ob  zadnjih  besedah  se  je  glas  starega  moža  zlomil ,  obraz  pa  se  mu  je  spačil  od  skrite  bolečine ,  kar  ni  imelo  nobene  zveze  s  količino  pijače ,  ki  jo  je  bil  zlil  vase  v  zadnjih  nekaj  urah .

Fallon  je  stegnil  tresočo  se  roko  proti  njemu ,  vendar  niti  tedaj ,  ko  mu  jo  je  Wyatt  stisnil ,  ni  mogel  dvignil  pogleda .  Glas  je  imel  hrapav  in  zategel .  » Rad  te  imam  kot  brata ,  Ace .  Kot  sina .  Še  bolj .  Veš ,  ne  morem  povedati  . . . «

» Jasno .  In  naredila  slab  vtis  v  očeh  gospoda  Javna  Služba .  Upam ,  da  me  je  opazil  in  da  se  me  bo  spomnil ,  ko  ga  bom  napadla  za  službo  v  njegovi  oddaji , «  ga  je  podražila .

» Očitno . «

Nekaj  blokov  sta  prevozila  v  tišini ,  medtem  ko  sta  brisalca  otirala  sneg ,  ki  je  padal  na  vetrobran .  Mike  Fallon  je  sedel  zagozden  v  vogalu  zadnje  klopi ,  zaudarjal  po  urinu  in  smrčal .

Dvojna  postelja ,  ki  je  bila  na  eni  strani  zametana  s  kupom  obleke  in  na  drugi  z  zavozlanimi  rjuhami ,  je  zasedla  domala  ves  prostor  v  majhni  spalnici .  Umazano  perilo  je  ležalo  odvrženo  okrog  prenapolnjega  koša  za  perilo .  Steklenica  bourbonca  je  čepela  na  nočni  omarici  poleg  kozarca  za  marmelado ,  ki  si  je  želel  biti  podoben  dinozavru  Barneyju .  Na  drugi  strani  sobe  je  bila  ženina  toaletna  mizica  z  razpostavljenimi  družinskimi  fotografijami ,  med  katerimi  jih  je  bilo  pol  ducata  obrnjenih  z  licem  navzdol .

Ko  se  umetnik  pripravlja  na  snemanje  takšnega  portreta ,  najprej  doživi  uvodni  pretres ,  takoj  za  njim  pa  sledi  nenavadno  zapletena  mešanica  čustev :  groza ,  radovednost ,  olajšanje ,  občutek  krivde .  In  pod  to  plastjo  je  še  ena ,  temnejša  razsežnost  občutkov :  nekakšno  vznemirjenje  …  obvladovanje  …  premoč .  Srhljivi ,  bolestni  občutki .

Nikki  je  vsa  v  pričakovanju  bolščala  vanj .

» Se  ti  ne  zdi ,  da  bi  morala  pohiteti ? «  je  rekla  Nikki  in  se  ozirala  za  Copelandom  in  Springerjem .  » Poskušaj  obdržati  zadevo  pod  pokrovom .  Saj  veš ,  Andy  je  bil  pri  policiji  in  tako  naprej . «

Dva  policijska  avtomobila  sta  stala  ob  pločniku  pred  hišo .  Nikki  je  korakala  po  pločniku  željna  novega  primera .  Kovac  ji  je  sledil  v  strahu  pred  njim .

Njegov  ton  je  bil  skorajda  žaljiv .  Preveč  dolgo  je  že  živel  s  tem  in  je  otopel ,  zato  ga  pogled  na  mrtvega  človeka  ni  več  ganil .  Zanj  ni  bil  več  človek ,  ampak  samo  truplo .  Vsi  policisti  postanejo  takšni  ali  pa  se  umaknejo  z  ulice ,  preden  jih  zapusti  zdrava  pamet .  Smrt  jih  ob  ponovnem  srečanju  preprosto  ne  prizadene  več .  Kovac  je  vedel ,  da  tudi  sam  ni  izjema .  Le  da  tokrat  ne  bo  tako .  In  tudi  ni  bilo .

Kovac  ni  rekel  ničesar .  Občutek  groze  v  njegovih  prsih  je  naraščal  z  vsako  stopnico .

» Spusti  ga , «  je  Nikki  zavpila  na  Rubla .

» Krasno , «  je  izdavil  Kovac .  » Samo  upamo  lahko ,  da  tega  ne  bo  obešal  na  veliki  zvon .  Že  to  je  dovolj  hudo ,  da  je  Andy  Fallon  mrtev .  Nobene  potrebe  ni ,  da  bi  po  vsem  mestu  in  okolici  poročali  še  o  tem ,  kako  se  je  udejstvoval  njegov  lulek . «

Kovac  je  poročal  vodji  kriminalistov  in  jih  poslal  po  stopnicah  navzgor .

» Živite  tukaj ?  V  tej  hiši ? «

» Nič  bolj  …  intimna ? «

Pierce  ga  je  srepo  pogledal .  » Oprostite  mi ,  če  me  skrbi  za  prijatelje .  Ali  pa  bi  moral  biti  enaka  rit  kot  vi .  Pa  bi  bil  zdajle  pri  svoji  pisalni  mizi .  Prihranil  bi  si  lahko  neprijetnosti  ob  pogledu  … «

» Zdelo  se  mi  je ,  da  je  …  zamorjen .  Mogoče  res  nekoliko  potrt ,  vendar  spet  ne  toliko ,  da  bi  se  ubil .  Tega  preprosto  ne  verjamem .  Česa  takšnega  ne  bi  storil ,  ne  da  bi  še  prej  koga  prosil  za  pomoč . «

» Steve ,  ali  mnogoče  veste ,  se  je  Andy  ukvarjal  s  kakšno  posebno  vrsto  spolne  dejavnosti ? «  je  vprašal  Kovac .

Pierce  je  planil  pokonci  in  odrinil  stol ,  da  se  je  zapeljal  nazaj .  » Pa  saj  sta  prav  neverjetna ! «  Oziral  se  je  po  kuhinji ,  kot  da  bi  iskal  priče  ali  orožje .

» Vidva  sta  prekleta  sadista ! «  je  zakričal .  » Moj  prijatelj  je  mrtev  in  … «

» In  veste  kaj ? «  je  nadaljeval  Kovac .  » Najdem  mrtvega  tipa ,  ki  nag  visi  v  spalnici  in  se  gleda  v  ogledalo .  Lahko  bi  rekel ,  da  sem  pretirano  sramežljiv ,  vendar  se  mi  stvar  vseeno  zazdi  malce  čudna .  Saj  veste ,  v  smislu ,  da  je  poba  mogoče  počel  kaj  takega ,  kar  ni  ravno  običajno .  Vendar  je  mogoče ,  da  ste  pri  tem  sodelovali  tudi  vi .  Lahko  pa ,  da  vas  te  sorte  sranje  sploh  ne  zanima .  Kako  naj  vem ?  Mogoče  pa  se  vsak  drug  dan  davite ,  da  bi  vam  prišlo .  Ali  pa  se  greste  igrico  bumf  po  cepcu  z  električno  palico  za  živino .  Če  je  tako ,  če  sta  vidva  s  Fallonom  počela  kaj  takšnega  skupaj ,  bo  za  vas  še  najbolje ,  če  nama  to  takoj  poveste ,  Steve . «

Z  rokami  je  živčno  šaril  po  žepih  plašča .  Izbrskal  je  tablico  sadne  rezine ,  v  živcih  na  zatilju  pa  mu  je  gomazelo ,  kot  da  bi  imel  mravljince  pod  kožo .  Znova  je  potrkal .  Posamezni  prizori  prejšnje  noči  so  mu  prihajali  pred  oči :  Mike  Fallon ,  ostareli  policist ,  zlomljen ,  zavržen ,  potrt ,  pijan  …  V  hiši  ni  bilo  znakov  življenja .  Nič  se  ni  premaknilo .  Nič  se  ni  slišalo .

Kovac  si  je  z  dlanmi  zastrl  oči ,  da  bi  bolje  videl .  » Spusti  me  noter ,  Mike .  Pogovoriti  se  morava . «  Izdihana  sapa  je  zameglila  okno  in  z  robom  rokava  je  otrl  vlago .

Kovac  je  počakal ,  da  se  je  izteklo .  » Lahko  da  je  bila  nesreča .  Ali  pa  samomor .  Mike ,  našli  smo  ga  obešenega .  Želim  si ,  da  mi  tega  ne  bi  bilo  treba  povedati ,  ampak  je ,  kakor  je .  Resnično  obžalujem . «

» Bodi  preklet ! «  je  kričal  Mike  Fallon  in  tolkel  z  okvirjeno  fotografijo  po  robu  toaletne  mizice .  Ceneni  kovinski  okvir  se  je  krivil ,  kot  da  bi  bil  iz  gline .  Steklo  je  frčalo  s  toaletne  mizice  in  pršelo  naokrog .

» Bodi  preklet ! «  je  znova  zakričal  stari  mož  in  zamahnil  s  plomljenim  okvirjem ,  da  je  zdrobljeno  steklo  letelo  po  vsej  sobi .  » Bodi  preklet ! «

Vprašanja  pa  so  ostala ,  v  mislih  so  se  mu  lepo  postavila  v  vrsto ,  samodejno ,  urejeno ,  rutinsko ,  in  čakala .  Kdaj  si  nazadnje  govoril  z  Andyjem ?  Ti  je  pripovedoval ,  s  čim  se  ukvarja  v  službi ?  Kakšno  je  bilo  njegovo  duševno  stanje ,  ko  si  ga  nazadnje  videl ?  Je  kdaj  omenjal  samomor ?  Je  bil  potrt ?  Poznaš  njegove  prijatelje ,  ljubimce ?

» Če  hočeš ,  bom  poklical  tvojega  drugega  sina , «  se  je  ponudil .

Tedaj  je  tisti  v  obleki  prestregel  Nikkijin  pogled .  Še  bolj  se  je  namrščil ,  stopil  izza  mize  in  zaprl  vrata .

» Ja ,  se  mi  kar  zdi ,  da  mora  imeti  uničevanje  policistov  določene  pomanjkljivosti , «  je  zamrmrala  Nikki  med  pisanjem .

Nikki  ga  je  navihano  pogledala .  » Ste  pri  uniformirani  policiji ?  Pri  narkotikih ?  Drugače  bi  vas  morala  poznati . «

» Samo  zaskrbljen  državljan , «  je  rekel  in  se  ozrl  po  hodniku  v  obe  smeri .

» In  kaj  vas  tako  skrbi ? «

Neonski  tip  je  vzel  posetnico .  Nohte  je  imel  lepše  urejene  kot  ona .  Ogledoval  si  je  posetnico ,  kot  da  si  jo  skuša  vtisniti  v  spomin . 

» Bila , «  jo  je  popravil  jezerski  volk .  » Ma ,  nisi  nič  opazila ,  Maureen ?  Stephano  ji  je  v  možgane  vsadil  mikročip ,  da  je  postala  tako  prekleto  zlobna .  Zlobna  Gina ,  tako  jo  zdaj  kličejo . «

» Serješ , «  je  izjavila  Maureen  s  centimeter  dolgo  žerjavico  na  koncu  cigarete .

» Slabe  novice . «

Fallon  je  odkimal  in  si  s  prsti  segel  skozi  lase  rjaste  barve .  » Nekoč  že ,  bi  rekel .  Ali  pa  morebiti  nikdar .  Kot  otrok  se  je  dolgo  zgledoval  po  meni ,  saj  sem  bil  starejši ,  bolj  uporen .  Jaz  sem  se  staremu  vedno  upiral .  On  pa  je  bil  ljubljenček  Železnega  Mika .  Dosti  časa  sem  potratil  s  tem ,  da  sem  ga  sovražil  zaradi  tega . «

» Kako  pa  je  umrl ? «

Podobe  iz  otroštva  so  zbledele  v  spomin  na  golega  Andyja  Fallona ,  ki  visi  s  trama . 

» Ko  bi  le  imel  vsaj  toliko  sreče , «  je  rekel  Kovac  in  se  napotil  po  pločniku  proti  domu .

» Glej ,  glej .  Prikazen  za  božično  darilo .  Ste  prinesli  pendrek  s  seboj ?  Saj  razumete .  Videti  je ,  da  je  bilo  za  en  dan  premalo .  Svojega  najboljšega  prijatelja  najdem  mrtvega ,  se  spopadem  s  Hulkom  Hoganom  v  policijski  uniformi ,  nato  me  zamori  še  en  kurčev  detektiv .  Seznam  očitno  še  ni  dovolj  dolg .  Naj  si  za  konec  privoščim  še  malo  mučenja . «

» Kdo ? «

» Ne . «

» Ne ?  Pa  tako  dobra  prijatelja ?  To  se  mi  zdi  čudno . «

Na  vhodnih  vratih  je  zaškrtala  ključavnica  in  ponudla  Pierceu  priložnost ,  da  se  je  izmuznil .  Kovac  je  šel  za  njim  v  vežo .  Omamna  plavolaska  se  je  zmuznila  noter ,  stopila  iz  nizkih  škorenjcev  ter  položila  vrečke  s  pripravljeno  hrano  na  mizico  v  veži .

Česnov  piščanec  in  mongolska  govedina .  Kovacev  želodec  je  zakrulil  in  z  bistveno  večjo  naklonjenostjo ,  kot  si  je  zaslužila ,  se  je  spomnil  svoje  lazanje  na  mizici  pred  zofo .

» Umori ? «  je  rekla  zaskrbljeno  in  presenečeno ,  oči  so  se  ji  razširile .  Bile  so  srnje  rjave .  » Saj  Andyja  niso  umorili . «

Skomignil  je  z  rameni  in  se  delal  nedolžnega .  Druge  ženske  bi  nasedle .  Nikki  pa  je  bil  ta  izraz  preveč  znan  in  vedela  je ,  da  ni  iskren . 

» Kaj  bi  sploh  rad ? «

» Ja ,  imaš  ključ .  Kaj  pa  kurčev  telefon ,  tega  pa  nimaš ?  Kaj  ko  bi  ga  kdaj  tudi  uporabil ,  namesto  da  prihrumiš  sem  kot  veter ? «

» Raketa .  Meni  je  všeč , «  je  izjavil  Speed .  » Prav  zares  kul ,  mladi  mož . «

Globoko  je  zajel  sapo .  » Naslednji  teden .  Obljubim , «  je  rekel  z  dobro  zaigrano  skrušenostjo .  » Ta  hip  imam  neko  sranje ,  ampak  naslednji  teden  … «

» To  nima  nobene  zveze  s  tistim , «  je  rekla  medlo .

Obrvi  so  ji  kar  poskočile .  » Daring  kot  Daring - Landis ? «

Nikki  je  govorila  po  telefonu  in  sklanjala  glavo ,  da  se  je  skrila  pred  njegovim  pogledom .  Kovac  je  globoko  zavzdihnil  in  odšel  za  Leonardom . 

Šla  sta  po  labirintu  hodnikov  do  malo  uporabljanih  vrat  na  severni  strani  stavbe  in  stopila  ven .  Sonce  je  bleščeče  sijalo  in  slepilo  zaradi  snega .  Nebo  je  bilo  bledo  modro  kot  jajca  ameriškega  drozga .  Varljivo  lep  dan  z  ledenim  vetrom ,  ki  je  grizel  do  kosti .  Na  tistem  delu  stopnišča  ni  bilo  sonca  in  veter  se  je  tja  zaganjal  z  vso  močjo ,  zato  poleg  njiju  tam  ni  bilo  nikogar .  Ljudje  so  se  kot  jata  arktičnih  ptic ,  ki  gredo  za  toploto ,  zbirali  na  južni  strani .

» Naj  ga  zaključim  in  zaprem . «

» Z  umorom ? «  je  nejeverno  rekel  Kovac .  » Od  kdaj  pa  se  NZ  ukvarja  z  umori ?  Niti  slučajno .  Hudodelstvo  gre  vedno  na  oddelek ,  že  zato ,  ker  NZ  ne  najde  niti  lastne  riti ,  če  v  sobi  ni  luči .  Kako  je  mogoče ,  da  se  je  Fallon  ukvarjal  z  umorom ,  ne  da  bi  mi  vedeli  za  to ?  Serješ . «

» Ne , «  je  rekel  naposled .  » Niti  malo  mi  ni  všeč . «

» Kaj  naj  to  pomeni ?  Preveč  trudil ? «

» Morilec  policista  Curtisa  je  za  zapahi ,  kjer  čaka ,  da  mu  izrečejo  kazen . «

Poročnica  ni  rekla  nič ,  in  prav  zato  se  je  Kovacu  zdelo ,  da  ima  veliko  povedati  in  da  se  znotraj  nje  nabirajo  besede  kot  voda  za  jezom .  Čutil  je  njeno  napetost .  Naposled  pa  je  stopila  stran  od  njega .

» Nisem  bil  jaz . «

» Priznal  sem  umor  Franza .  Pa  ga  nisem  hotel  ubiti . «

» Seveda  ne .  Kako  pa  naj  bi  ti  vedel ,  koliko  udarcev  prenese  človeška  glava ? «

Kovac  ga  je  izpustil  in  se  vrnil  na  svoje  mesto . 

» Tistim ,  ki  mi  je  naredil  tole , «  je  rekel  in  s  prstom  pokazal  zgornjo  bunko  na  korenu  nosa .  » Ki  je  rekel ,  da  se  upiram . «

» Policijska  zadeva .  Žal  mi  je , «  je  rekel  in  s  prosto  roko  pritisnil  na  gumb  ZAPIRANJE  VRAT .

Logan  je  skomignil  in  se  napotil  proti  mizi  za  odvetnike ,  ki  je  bila  najbližja  najboljšemu  ventilatorju  v  prostoru .  » Nikakor  ne  bi  mogli  zmagati .  Mesto  tudi  ni  želelo ,  da  bi  mu  še  enkrat  sodili .  Čemu  naj  bi  se  potem  silili ?  Vermo  smo  že  zašili  zaradi  umora  Franza .  Itak  smo  ga  spravili  s  poti . «

Usta  in  oči  so  ji  postale  okrogle .  » Ne !  Nedolžen ,  pa  v  ječi ! «

» Kako  pa  to ,  da  nama  nikoli  ni  nič  prišlo  na  uho ? «  je  vprašala  Nikki ,  vidno  prizadeta ,  ker  je  bila  izključena  iz  igre .

Pomislil  je ,  kakšno  breme  mora  biti ,  če  ti  nekdo  reši  življenje ,  pa  ti  ne  dovoli ,  da  bi  kdaj  na  to  pozabil .  Obveznost ,  ki  se  nikoli  ne  konča .  Ace  Wyatt  pa  še  kar  naprej  rešuje  Mika  Fallona  in  mu  dela  usluge .  Prav  verjetno  je ,  da  so  zaradi  Wyattovega  vpliva  določili  za  vrzok  smrti  Andyja  Fallona  nesrečo  in  ne  samomor ,  s  čimer  so  Miku  olajšali  breme  in  rešili  Andyjevo  življenjsko  zavarovanje .

Lasje  na  tilniku  so  se  ji  naježili .  Sunkovito  se  je  ustavila ,  se  obrnila  in  zasrepela  v  temo .  Zvok  se  je  odbijal  in  odmeval  po  betonskem  blodnjaku ,  da  ni  bilo  mogoče  določiti  njegovega  izvira .  Lahko  da  je  bil  tresk  avtomobilskih  vrat  v  nadstropju  nad  njo  ali  pod  njo .  Lahko  da  je  bil  zvok  korakov  na  koncu  vrste .  Ali  pa  tik  za  njo .  Parkirne  hiše  so  priljubljen  kraj  roparjev  in  posiljevalcev .  Tudi  potepuhi ,  največkrat  pijanci  ali  duševno  bolni ,  se  radi  zatekajo  tja  v  zavetje  in  hodijo  na  potrebo ,  potem  ko  jih  naženejo  od  kod  drugod ,  recimo  iz  javne  knjižnice  v  središču  mesta .

Temno  modri  saturn ,  ki  ji  je  služil  kot  potujoča  pisarna  in  kot  osebno  prevozno  sredstvo ,  je  stal  na  koncu  vrste  ob  steni  v  kotu ,  ki  je  bil  zdaj ,  ko  je  padla  noč ,  bolj  mračen ,  kot  ji  je  bilo  všeč .  S  kljunom  naprej ,  pripravljen  na  hiter  odhod .  Pritisnila  je  na  gumb  daljinskega  odpiranja ,  zadržala  sapo  in  pritajeno  zaklela .  Nič .  Ključavnice  niso  tlesknile .  Luči  niso  poblisknile .  Stvar  je  bila  že  nekaj  tednov  pokvarjena ,  včasih  je  delovala ,  drugič  spet  ne .  Nikki  pa  je  imela  očutek ,  da  vedno  deluje ,  in  nikdar  ni  našla  časa ,  da  bi  peljala  avtomobil  na  popravilo .  Sitnost  se  ji  ni  zdela  vredna  truda .  Dokler  se  ni  znašla  sama  sredi  teme  v  parkirni  hiši .

Nikki  je  mežikala  in  napenjala  oči ,  da  bi  videla  bolj  jasno .  Bilo  je  pretemno .  Lahko  da  je  kaj  videla  ali  pa  tudi  ne .

Prestavila  je  v  prvo  in  pritisnila  na  plin .  Odpeljala  se  bo  do  pritličja ,  kjer  je  bolj  svetlo  in  je  v  bližini  nadzornikova  loža ,  ter  od  tam  poklicala  policijski  avtomobil .

Usta  so  se  mu  na  široko  odprla  in  iz  njih  je  skupaj  s  smrdljivo  sapo  prišlo  besno  rjovenje . 

Začel  se  je  izmikati .  » Ja ,  gospa .  Ampak ,  jaz  sem  pa  mislil ,  da  ste  vi  policistka . «

» Hej ,  Speed ,  res  je  fino ,  da  te  najdem  tukaj .  Že  spet .  Skoraj  tako  se  obnašaš ,  kot  da  si  jima  oče ,  ali  kaj .  Kje  pa  je  Heather ? «

» Fanta ,  vidva  bi  že  zdavnaj  morala  biti  v  postelji , «  je  rekla  in  še  enkrat  prevzela  vlogo  tečne  matere  ter  zaradi  tega  črtila  Speeda .  » Pojdita  si  umit  obraz  in  skrtačit  zobe ,  prosim . «

» Saj  veš ,  takale  vrečka  kar  kliče  barabe  na  kup . «

» Zakaj  ne  odnehaš ? «  je  vprašala  utrujeno .  » Zdaj  je  malo  prepozno  za  kesanje  in  pogajanje ,  Speed .  Najin  zakon  je  že  dolgo  časa  mrtev . «

Žalost  je  zajela  Kovaca  kot  pršeči  dež ,  ki  srka  energijo .  Mogoče  se  mu  je  godilo  tako  samo  zato ,  ker  si  nikdar  v  življenju  ni  želel  biti  drugega  kot  policist .  Preveč  družin  je  že  videl ,  ki  so  se  raztrgale  kot  gnile  zavese .  Ki  so  jih  uničila  nerealna  ali  neuresničljiva  pričakovanja .  Nihče  nikdar  ne  popusti  sam  od  sebe .  V  človeški  naravi  je ,  da  si  človek  nenehno  želi  več ,  bolje  in  tisto ,  kar  je  zunaj  dosega . 

Lepotec  ga  je  debelo  gledal .  » Pa  … «

Mike  Fallon  je  povesil  glavo  in  izgubljen  v  vrtincu  mučnega  tuhtanja ,  kako  se  je  obrnilo ,  da  se  je  moralo  za  njegovega  sina  tako  slabo  končati ,  tiho  zajokal .  Gaines  je  stopil  k  oknu  in  pogledal  ven .  Wyatt  je  stal  ob  vznožju  postelje  in  namrščen  gledal  v  ogledalo .

Vsaj  on  ne . 

Bi  se  rad  odrešil ,  Mike ?  Skrajšal  muke .

Dajmo .

Slepeč  blisk .  Oglušujoč  pok .

Angel  smrti  potisne  fotografijo  v  žep ,  se  obrne  in  odide .

Planila  je  pokonci ,  iztegnila  roke  v  bran  in  se  pognala  stran .  Za  drobec  sekunde  je  zmeda  prevladala  nad  njenimi  možgani .  Svet  je  potonil  v  gluhi  mrak .  Ničesar  ni  videla .  Ničesar  čutila .  Imela  je  občutek ,  kot  da  pod  seboj  nima  nog ,  čeprav  je  tekla  na  vso  moč . 

Začutila  je ,  da  ji  zavest  uhaja  kot  nekaj  spolzkega .  Oprijela  se  je  je  s  kremplji  volje  in  silila  možgane ,  naj  delujejo  naprej .

Stisnila  je  značko  v  dlani ,  da  so  se  ji  njeni  robovi  zažrli  v  prste . 

Pete  škornjev  so  zvonile  po  starih  tleh ,  ko  so  njeni  koraki  odmevali  po  praznem  preddverju .  Zdelo  se  ji  je ,  kot  da  se  razdalja  do  sobe  126  sproti  daljša .  Dlani  v  rokavicah  so  se  ji  potile .  Ključe  je  stiskala  s  preveliko  silo .  Adrenalin  iz  sanj  še  ni  popolnoma  izginil ,  zaradi  njegovih  ostankov  se  je  počutila  napeto  in  izčrpano .  Skozi  glavo  so  ji  brez  reda  pljuskali  valovi  omotice .  Razbijalo  ji  je  v  njej  in  v  nogah  je  bila  šibka .  Vratu  ni  mogla  sukati  v  desno  in  šlo  ji  je  na  bruhanje .

Ob  zvoku  glasu  se  je  Savardova  zdrznila .  Hotela  mu  je  pokazati  hrbet ,  vendar  je  spoznala ,  da  je  prepozno .  Preplavila  sta  jo  zadrega  in  sram .  Takoj  zatem  pa  jo  je  prevzela  jeza  in  slaba  volja .  Pograbila  je  sončna  očala  in  si  jih  nataknila  nazaj .

» Sem  že  pri  vas . «

Plačujejo  ga ,  da  služi  in  varuje ,  tako  se  glasi  življenjsko  pravilo .  V  tem  ni  nič  osebnega .  Ne  bi  si  smela  misliti ,  da  je .

Opazila  je  Kovacev  pogled ,  ki  je  zdrsnil  k  njeni  levici ,  če  nosi  poročni  prstan .  Mogoče  ima  nasilnega  moža .  Edini  prstan ,  ki  ga  je  imela ,  je  bil  na  njeni  desnici .  Smaragd ,  ki  je  v  družini  njene  matere  prehajal  z  ženske  na  žensko  že  več  kot  sto  let .

» Nesposobnost  je  Calova  najbolj  izrazita  lastnost ,  a  je  prevelik  pezde ,  da  bi  bil  nepošten .  Kaj  pa  Ogden ?  Slišal  sem ,  da  je  bil  on  tisti ,  ki  je  v  Vermovo  stanovanje  podtaknil  Curtisovo  uro . «

» Ogabno . «

» Glede  tega  rajši  pustim  srce  pri  miru ,  poročnica .  Rajši  prepustim  nosu ,  naj  kroji  moje  slutnje . « 

» Nak .  Imam  granitno  glavo .  Mogoče  pa  imava  navsezadnje  še  kaj  skupnega , «  je  rekel ,  kot  da  je  o  tem  že  kdaj  premišljeval .

Oklevaje  se  je  umaknil  na  nasprotno  stran  mize  in  pobral  klobuk  z  nje .

» Ni  dokazano .  Ali  ti  kaj  veš  o  pretepanju  gejev  v  policiji ? «

» Bilo  bi  me  bolj  strah ,  če  bi  se , «  je  rekla  Nikki  in  zdrsnila  z  barskega  stola .

» Kje  pa  je  tvoj  partner  zadnje  dni ,  Cal ?  Rada  bi  govorila  z  njim . «

» In  zgolj  po  naključju  sta  bila  v  bližini . «

» Tako  je . «

» Tega  pa  ti  nisi  mogel  vedeti .  In  še  vedno  ne  veš .  Dokler  nosiš  uniformo ,  nisi  tisti ,  ki  bo  odločal ,  kaj  je  vzrok  smrti . «

» B.  O. ,  daj  mir .  Greva , «  je  ukazal  Rubel .

Če  smrti  Andyja  Fallona  ne  bi  proglasili  za  samomor  ali  nezgodo ,  bi  Ogden  zasedel  visoko  mesto  na  spisku  možnih  storilcev .  Je  bilo  neumno ,  da  se  je  pojavil  na  prizorišču ?  Mogoče  niti  ne .  S  tem  ko  se  je  odzval  na  poziv ,  da  so  našli  truplo ,  se  je  pokazala  krasna  priložnost ,  da  pusti  svoje  prstne  odtise  v  hiši  Andyja  Fallona ,  ne  da  bi  bilo  to  sumljivo . 

» Za  koga  delamo ,  Elwood ? «

» Amanda , «  je  rekel  nalašč .  Če  bi  vedela ,  da  izgovarja  njeno  ime  na  samem ,  bi  ji  bilo  enako  malo  všeč ,  kot  če  bi  ga  izrekel  vpričo  nje .  Mogoče  malo  manj .  Ona  mu  že  ne  bo  ukazovala ,  kadar  je  ni  blizu ,  da  bi  ga  slišala ,  in  ukazovanje  ima  rada .  Spraševal  se  je ,  zakaj .  Kakšni  dogodki  so  jo  izoblikovali  v  žensko ,  kakršna  je  bila .

Soba  je  bila  v  prav  takšnem  neredu ,  kakor  jo  je  bil  videl  nazadnje .  Slike  v  okvirjih ,  ki  jih  je  bil  Fallon  razbijal ,  so  ležale  zložene  na  kup ,  kakor  jih  je  bil  pustil  Kovac .  Postelja  je  bila  še  vedno  razmetana .  Kozarec  za  marmelado  s  požirkom  viskija  na  dnu  še  vedno  na  nočni  omarici .  Umazano  prerilo  je  še  vedno  ležalo  po  tleh .

» Ne . «

» Potem  pa  grem  napravit  nekaj  posnetkov , «  je  rekla  in  stegnila  roko ,  naj  ji  da  avtomobilske  ključe ,  da  bo  šla  v  avto  po  kamero .

Nikki  ni  rekla  nič .  Pozornost  ji  je  zbudila  plastična  talna  obloga ,  ki  je  bila  pred  dvajsetimi  leti  skorajda  bela .  Zadaj  za  Fallonom  je  bila  obrizgana  s  krvjo ,  pomešano  z  drobci  kosti  in  delci  možganov ,  ki  so  bili  videti  kot  razkuhani  makaroni .  Pred  njim  pa  nič .  Kopalniška  zavesa  je  bila  vsa  prekrita  s  packarijo ,  vrata ,  skozi  katera  sta  vstopila ,  pa  so  bila  čista .

» Skrajni  čas ,  prekleto , «  je  zalajal  in  se  ustavil  v  istem  trenutku  kot  Neil  Fallon ,  ki  je  obstal  pod  obokom  med  dnevno  sobo  in  kuhinjo  kot  vkopan .

» Kdaj  ste  nazadnje  govorili  z  Mikom ? «  je  vprašal  in  se  kakor  po  navadi  zatekel  k  rutini .

Fallon  je  bruhnil  v  rezek  in  neubran  smeh .  » Vi  pa  ste  patron ,  Kovac , «  je  rekel  in  začel  koračiti  v  majhnem  krogu  ob  nasprotni  strani  jedilne  mize .  » V  istem  tednu  mi  umreta  brat  in  oče ,  vi  pa  me  gnjavite  s  to  vašo  kurčevo  tretjo  stopnjo  zasliševanja .  Pa  ste  mi  res  pravi .  Očeta  v  zadnjih  desetih  letih  nisem  videl  niti  petkrat ,  vi  pa  premišljujete ,  če  ga  nisem  nemara  jaz .  Zakaj  bi  ga  le ? «

» Ženo  imam .  Vendar  živiva  ločeno . «

Solze  so  se  mu  prebile  izpod  čvrsto  stisnjenih  vek  in  se  skotalile  navzdol  po  licih .  » In  vendar  je  bil  moj  stari , «  je  rekel  in  kratko  vdihnil .  » Zdaj  je  mrtev .  In  prav  treba  mi  je  še  vas ! «

Kovac  se  je  odpravil  za  njim  in  se  ustavil ,  ko  je  vodja  skupine  preiskovalcev  kraja  dogodka  stopil  skozi  prednja  vrata .  Ravno  prav .  Do  tedaj ,  ko  se  je  mogel  znova  pridružiti  Neilu  Fallonu  na  zadnjih  stopnicah ,  se  je  gastrointestinalni  ognjemet  povsem  polegel .  Fallon  je  stal  naslonjen  ob  stopniščno  ograjo ,  bolščal  v  zadnje  dvorišče  in  srkal  iz  ploske  kovinske  steklenice .  Kožo  je  imel  nekam  sivo  in  oči  rdeče  obrobljene .  Z  ničimer  ni  pokazal ,  da  se  zaveda  Kovaceve  navzočnosti ,  potem  pa  je  pomignil  proti  golemu  hrastu  v  vogalu  dvorišča .

» Kakšen  se  vam  je  zdel  Mike  sinoči  po  telefonu ? «

» Ni  mogoče .  Okrog  devetih  sem  naletel  nanj  v  hiši  vašega  brata . «

» Vajen  sem ,  da  ljudje  umirajo , «  je  rekel  Kovac .  » Preprodajalci  mamil  se  pobijajo  med  seboj  zaradi  denarja .  Odvisniki  se  pobijajo  zardi  mamil .  Možje  in  žene  se  pobijajo  iz  sovraštva .  V  tej  norosti  obstajajo  pravila .  Nekdo  kot  vaš  brat ,  človek ,  ki  mu  gre  vse  kot  po  maslu ,  jo  skupi ,  jaz  pa  si  moram  glede  tega  priti  na  jasno . «

» Kaj  se  je  zgodilo  z  vašim  obrazom ? «

» Bil  je  precej  odsoten ,  ko  sem  ga  videl  nazadnje .  Na  pomirjevalih  ali  kaj .  Če  ste  govorili  z  njim  potem ,  je  tedaj  očitno  že  prišel  k  sebi . «

Postrani  je  pogledal  Kovaca ,  ko  je  odhajal  proti  vratom .  » Ne  vzemite  osebno ,  Kovac ,  vendar  upam ,  da  se  nikdar  več  ne  bova  srečala . «

Mogoče  si  je  želel  zraka .  Mogoče  ni  vprašal ,  če  sme  videti  mrtvega  očeta ,  ker  ni  tiste  vrste  človek ,  ki  verjame  v  resničnost  smrti ,  samo  če  jo  vidi ,  ali  pa  mogoče  zato ,  ker  nima  želodca ,  da  bi  prenesel  kaj  takšnega .

» Lahko  da  je  bil .  Fallon  pravi ,  da  je  bil  sinoči  tam  neki  policist ,  ki  se  je  delal  norca ,  potem  pa  sta  se  stepla  na  parkirišču . «

POGREB  NE  BO  TAKŠEN ,  kakršnega  vidimo  v  televizijskem  dnevniku .  Cerkev  ne  bo  preplavljena  s  policisti  v  uniformah  iz  vseh  koncev  države .  Tudi  neskončne  povorke  policijskih  avtomobilov ,  ki  peljejo  na  pokopališče ,  ne  bo .  In  tudi  nikogar  ne  bo ,  ki  bi  igral  na  dude  ” Amazing  Grace ” .  Andy  Fallon  ni  padel  med  opravljanjem  dolžnosti .  Njegova  smrt  ni  bila  junaška .

ADVENT :  ČAKANJE  NA  ČUDEŽ ?

OB  NEDELJAH  OB  9h  ZJUTRAJ  IN  11h  DOPOLDAN

Pierce  in  Daringova  sta  sedla  na  sedeža  poleg  srednjega  prehoda  nekje  na  pol  poti  do  prve  vrste .  Pierce  je  nenadoma  naglo  vstal  in  se  napotil  ven ,  njegovo  dekle  pa  je  vso  pot  gledalo  za  njim .  Bolščal  je  v  tla  in  iz  žepa  na  plašču  spotoma  izbrskal  cigarete  in  vžigalnik .  Kovac  se  je  umaknil  od  vrat .  Pierce  ga  ni  opazil ,  ko  je  šel  po  hodniku  na  prosto . 

Kovac  je  potegnil  dolg  dim .  Časa  je  bilo  na  pretek .

» En  drek  me  briga ,  kaj  si  drugi  mislijo  o  meni , «  je  rekel  Kovac ,  kakor  se  pove  golo  dejstvo .  » Nobenih  skrivnosti  nimam .  Pred  nikomer  ne  igram .  Vse  preveč  ljudi  sem  že  videl ,  ki  so  dan  za  dnem  tovorili  svoja  bremena ,  dokler  jih  tako  ali  drugače  ni  strla  in  ubila  njihova  teža .  Zdaj  imate  priložnost ,  da  se  znebite  vsaj  enega . «

Pohodil  je  cigareto ,  pobral  oba  ogorka  in  ju  odložil  v  cvetlični  lonec  blizu  vrat .  Skozi  steklo  je  opazoval ,  kako  peljejo  krsto  iz  stranskega  hodnika  v  glavni  prehod .  Dostojanstveni  uslužbenec  pogrebnega  zavoda  je  dajal  navodila  žalujočim ,  ki  so  potiskali  voziček  s  krsto .

Neil  Fallon  je  brez  izraza  stal  ob  strani .  Ace  Wyatt  je  položil  direktorju  pogrebnega  zavoda  roko  na  rame  in  mu  nekaj  zaupno  govoril .  Pomočnik  Gaines  je  ves  čas  lebdel  v  bližini ,  pripravljen  skočiti ,  prinesti  ali  pa  komu  zlesti  v  rit .

Savardova  se  je  trudila ,  da  bi  se  postavila  pokonci ,  da  bi  zmogla  zajeti  dovolj  sape  za  odgovor  s  čvrstim  glasom .  Vendar  se  ji  nič  od  tega  ni  popolnoma  posrečilo .

» Malo  se  mi  je  zvrtelo , «  je  rekla  in  si  pritisnila  dlan  na  čelo .  Počasi  je  vdihnila  skozi  usta  in  za  trenutek  zaprla  oči .

» Spotoma  vas  bom  odložil  doma . «

Njegove  roke  so  se  dotaknile  njenih ,  hotela  se  mu  je  iztrgati ,  srce  ji  je  divje  poskočilo ,  oči  za  temnimi  stekli  so  se  ji  razširile .  » Kaj  se  pa  greste ? «

» Kdo  pa  pravi ,  da  mora  biti  smiselno ? «  je  odvrnil  Kovac .  » Človek  pobesni ,  izgubi  razsodnost  in  udari .  Bum ,  umor .  Kdo  drug  predolgo  kuha  zamero ,  se  naveliča  in  iskra  se  ukreše .  Bum ,  nekdo  umre .  Vsak  božji  dan  to  gledam ,  poročnica . «

» Dlje  ko  se  ukvarjam  z  ljudmi ,  ki  so  bili  v  stiku  z  Andyjem  in  Mikom  Fallonom ,  manj  se  mi  zdi ,  da  se  ubadam  z  zločini ,  ki  to  niso .  Andyja  ste  poznali .  Izjavili  ste ,  da  vam  je  bil  pri  srcu .  Pa  bi  radi ,  da  opustim  vse  skupaj ,  četudi  mislim ,  da  si  ni  sam  nataknil  zanke ?  Naj  skomignem ,  četudi  bi  bilo  možno ,  da  si  Mike  ni  vtaknil  v  usta  cevi  osemintridesetke  in  sprožil  brez  tuje  pomoči ?  Le  kakšen  policist  bi  bil ,  če  bi  tako  ravnal ? «

» Ko  sem  ga  nazadnje  videl ,  je  bil  komaj  priseben , «  je  rekel  Kovac .  » Kaj  bi  pa  vi  rekli ,  Ace ?  Vi  ste  ga  odpeljali  domov .  Kakšen  se  je  zdel  vam ,  ko  ste  odhajali ? «

Gaines  je  pomenljivo  pogledal  na  uro .  » Načelnik  … «

Kovac  je  potisnil  roke  v  žepe  plašča  in  zavzdihnil .  » Bil  je  eden  naših ,  Ace .  Mike  je  bil  nekaj  posebnega .  Seveda ,  verjetno  je  bila  legenda  o  njem  nekaj  bolj  posebnega  kot  on  sam ,  a  vendar  …  Čutim ,  da  sem  mu  dolžan ,  da  se  zadevi  posvetim  bolj  natančno .  Saj  veste ,  kaj  mislim ?  Enako  bi  morali  čutiti  tudi  vi ,  glede  na  vse ,  kar  sta  doživela  skupaj . «

Kovac  je  zastal  v  napol  slečenem  plašču .  » To  je  bilo  pa  hitro . « 

» Glej  na  to  s  svetle  strani ,  Zvončica .  Ti  ga  vsaj  ni  poslal  iz  mladinskega  popravnega  doma . «

» Česa  si  najbolj  želi ? «  jo  je  vprašal  in  bilo  mu  je  nelagodno  zaradi  njenega  pogleda .

» Če  bi  tožilec  hotel  biti  zoprn ,  te  lahko  obtoži  prikrivanja , «  je  vrgla  trnek  Nikki .  » Oviranje  pravice ,  odklanjanje  sodelovanja  … «

» Nekomu  mora  biti , «  ga  je  popravila  Nikki .  » Mi  smo  tisti ,  ki  nam  je  mar . «

» Ali  veste ,  kdo  je  bil  njegov  bivši ? «

» Takrat  je  hodil  v  patruljo  skupaj  z  Benom  Englom .  Drugih  se  pa  ne  spominjam .  Glede  Engla  ni  imel  nobenih  pritožb .  Bilo  je  videti ,  da  se  dobro  ujemata . «

» Andyja  Fallona .  Da .  Grozno . «

Glas  je  šinil  skoznjo  kot  klina .  Naglo  se  je  obrnila  in  dobrih  pet  metrov  stran  zagledala  Rubla .  Ni  slišala  dvigala  niti  ni  slišala  stopinj  na  stopnišču .  Zdelo  se  je ,  kot  da  bi  se  kar  na  lepem  od  nekod  prežarčil .

» Če  sumite ,  da  sva  storila  kaj  neprimernega , «  je  naposled  rekel ,  » zakaj  ne  greste  kar  na  NZ  in  jim  tega  ne  poveste ? «

» Larry  Porter .  Nič  več  ni  pri  nas .  Odšel  je  službovat  v  Plymouth .  Vse  to  bi  lahko  izvedeli  tudi  pri  najinem  nadzorniku .  Samo  vprašati  bi  ga  morali . «

V  njegovem  glasu  je  bila  troha  posmeha ,  kot  da  ve ,  da  ne  bo  šla  do  njegovega  nadzornika ,  ker  se  je  bala ,  da  bo  prišlo  na  ušesa  Leonardu .

» Pojasnili  ste  mi  svoje  stališče , «  je  mirno  rekel  Rubel .  » Ne  bo  se  ponovilo . «

Prvič ,  odkar  jo  je  bil  presenetil  Rubel ,  je  zdaj  globoko  vdihnila .  Odmaknila  se  je  od  saturna  in  se  prisilila ,  da  je  naredila  nekaj  korakov  v  upanju ,  da  se  bo  tako  otresla  nenavadne  šibkosti ,  ki  se  ji  je  pretakala  skozi  mišice  v  rokah  in  nogah .  Pogledala  je  okno  s  plastično  vrečo  namesto  stekla  in  se  vprašala ,  če  nemara  nima  preganjavice ,  ker  se  toliko  ukvarja  z  Rublovo  domislico  glede  popravila .  Njemu  že  ne  bi  bilo  treba  razbiti  stekla  na  avtu ,  da  bi  prišel  do  njenega  naslova  z  reklamne  pošte .  Policisti  imajo  celo  vrsto  drugih  možnosti ,  da  brez  težav  pridejo  do  takšnega  podatka .

Lahko  da  je  tisti  razbil  steklo  zaradi  kakšnega  drugega  vzroka .  Ker  je  bil  jezen .  Ker  jo  je  hotel  zastrašiti .  Speljati  na  krivo  sled ,  da  bi  sum  za  vsa  nadaljnja  kazniva  dejanja  proti  njej  padel  na  takšne ,  kot  je  bil  tisti  stari  pijanec ,  ki  je  hotel  skočiti  k  njej  v  avto .  Vendar  nobena  od  teh  možnosti  ni  bila  dobra .

Oblil  jo  je  mrzel  pot .

Glas  je  poznala .  Tokrat  mu  je  lahko  pripisala  tudi  ime .  Ken  Ibsen .

» To  me  ne  zanima . «

Quinn  je  stopil  k  njemu  in  mu  podal  roko .  Zaradi  čvrste  in  atletske  postave  je  bil  videti  še  mlajši  kot  tedaj ,  ko  sta  se  več  kot  pred  letom  dni  spoznala  pri  primeru  Cremator .  Nekaj  lahkotnega  je  bilo  na  njem ,  česar  takrat  ni  imel ,  in  v  njegovih  temnih  očeh  ni  bilo  več  zaskrbljenega  pogleda .  Česa  vse  človeku  ne  prineseta  ljubezen  in  zadovoljstvo .

Medtem  ko  sta  se  onadva  pričkala  o  podrobnostih ,  s  katerimi  se  je  Kovac  že  tolikokrat  spopadal ,  je  listal  po  knjigah ,  ki  jih  je  bil  Quinn  privlekel  na  plan .  Abnormalna  psihologija  in  sodobno  življenje ,  Priročnik  sodnomedicinske  seksologije ,  Avtoerotični  smrtni  primeri .  Branje  za  lahko  noč .  Pred  tem  si  je  že  ogledal  fotografije  v  knjigi  Načini  smrti ,  poglavje  Praktično  preiskovanje  umora ,  kjer  so  si  sledile  fotografije  trapastih  bedakov ,  ki  so  umrli  v  umetelno  izdelanih  napravah  iz  vrvi ,  škripcev ,  cevi  za  sesalnik ,  plastičnih  vreč  za  smeti  v  napravah ,  ki  so  so  jih  izmišljali ,  da  bi  doživeli  še  močnejši  in  še  boljši  orgazem .  Naplavljenci  iz  plitvin  genskega  morja .  Ljudje ,  ki  jih  obkrožajo  bizarne  spolne  igračke  in  bolna  pornografija .  Ljudje ,  ki  živijo  v  bednih  kletnih  stanovanjih  brez  oken .  Zgubljenci .

» Ga  je  njegov  zdravnik  imel  za  človeka ,  ki  bi  lahko  storil  samomor ? «  je  vprašala  Kate . 

21.  POGLAVJE 

Zmenila  sta  se ,  da  se  dobita  ob  pol  enajstih .  Takoj  po  prvem  nastopu .  Ob  pol  dvanajstih  se  mora  vrniti  na  oder .  Pogledal  je  na  lepo  zapestno  uro ,  ki  jo  je  nosil  čez  glazé  rokavico ,  in  izdihnil  umetelno  oblikovan  pramen  cigaretnega  dima .  Deset  petinpetdeset .  Do  kluba  je  v  visokih  petah  pet  minut  hoje  po  mrazu  in  popraviti  si  bo  moral  šminko  . . .

Ljudje  največkrat  presežejo  predstavo ,  ki  jih  imajo  drugi  o  njih .

O ,  bog ,  ne  bi  rad  umrl  v  ženski  obleki .  Pred  očmi  se  mu  je  pojavil  prizor ,  kako  si  ljudje  podajajo  fotografije  kraja  zločina .  Kar  slišal  je ,  kako  se  policaji  norčujejo .  Če  ga  danes  ne  ubijejo ,  bi  si  lahko  dal  narediti  napis  ' ' Nisem  transvestit ' ' .

» Ste  izvedeli  kaj  novega ? «  ga  je  vprašala  in  potegnila  službeno  značko  iz  torbice .

» Pizda  prekleta ,  aretiran  si !  Miruj ! «

» Saj  nisem  nič  naredil ! «

Zadrževala  je  sapo ,  dokler  se  ni  počutila ,  kot  da  jo  nekdo  davi .  Potem  pa  je  v  navalu  brezglavega  strahu  spoznala ,  da  jo  res  nekdo  davi .  Njegove  velike  roke  so  jo  stiskale  od  zadaj  in  s  palci  je  pritiskal  na  njena  vratna  vretenca .  Zasadila  mu  je  nohte  v  roke  in  se  ga  poskušala  otresti .  Potegnil  jo  je  k  sebi  in  jo  začel  pritiskati  proti  tlom .  Preplavil  jo  je  adrenalin ,  sunkovito  se  je  otresla  njegovega  prijema  in  hlastno  potegnila  sapo  v  pljuča .  Pognal  se  je  v  beg ,  ona  pa  se  je  ozrla  čez  ramo  in  jasno  ugledala  njegov  obraz .  Bil  je  Andy  Fallon ,  posinjelega  in  zabuhlega  obraza ,  z  visečim  jezikom  in  ugaslimi  očmi .

» Psihološko  profiliranje  je  orodje  za  lov  na  serijske  morilce , «  je  rekla  Savardova .  » Vi  pa  nimate  opravka  s  serijskim  morilcem .  Oziroma  z  nobenim  morilcem . «

» Ne  vem .  Mislim ,  da  ne .  Lahko  da  ga  je  pustil  tudi  v  svojem  avtomobilu .  Ali  pa  izgubil .  Mogoče  je  na  popravilu .  Ali  pa  ukraden . «

» Dobro .  Utrujena  sem .  Rada  bi  šla  spat . «

Z  iztegnjenim  kazalcem  ji  je  počasi  šel  pred  očmi ,  kakor  je  bil  storil  že  tisto  jutro  v  pisarni .  Sem  in  tja .  Gor  in  dol .  Z  levico  ji  je  še  vedno  podpiral  brado .

Val  mrzlega  zraka  je  pljusknil  v  hodnik ,  ko  je  stopil  na  plano .  Savardova  je  zaklenila  za  njim ,  se  naslonila  na  vrata  in  premišljevala  o  njegovih  toplih  prstih  na  svoji  koži .  Solze  so  jo  zapekle  v  očeh .

» Amapk  ti  ne  moreš ,  da  ne  bi  kar  naprej  sikala ,  kajne ?  Zakaj ,  Nikki ?  Ali  zato ,  ker  me  tako  zelo  sovražiš ?  Ali  zato ,  ker  se  bojiš ,  da  še  vedno  nekaj  čutiš  do  mene ? «

Zaradi  primera  ali  zaradi  tebe ?  je  hotela  vprašati .  Potem  pa  pomislila  zaradi  obojega .

» Če  je  na  steroidih ,  je  tudi  vzkipljiv , «  je  rekel .  » Fant  je  nevaren . «

In  tako  se  je  Kovac  znašel  v  dvorani  za  avtopsije ,  kjer  se  je  postavil  tako ,  da  ni  bil  v  napoto  Stonovi  in  njenemu  pomočniku  Larsu ,  ki  sta  se  med  opravilom  sukala  okrog  mize  iz  nerjaveče  pločevine .  Odličen  način  za  razbijanje  dolgočasja  jutranjih  ur .

» Ga  je  videla  tudi  oditi ? «  je  vprašal  Kovac .

Fallon  ga  je  divje  pogledal .  » Tisto  se  je  zgodilo  že  pred  mnogimi  leti  in  poleg  tega  ni  bilo  nič  posebnega .  Bila  je  nesreča . «

» Prizanesi  nam , «  je  rekla  Nikki .  » Očetova  soseda  trdi ,  da  je  ob  enih  ponoči  videla  tvoj  dostavnik  pred  očetovo  hišo . «

» Sranje , «  je  rekla .  » Izbruhnil  je  trenutek  za  krč  v  sfinktru ,  Neil . «

Če  kdo  umre  take  nasilne  smrti ,  kot  se  je  zgodilo  Miku ,  steče  preiskava , «  je  rekel  Kovac .  » Pa  veš ,  kdo  pride  najprej  v  poštev ?  Člani  družine .  Kajti  nihče  drug  kot  sorodniki  nima  tako  dobrega  motiva ,  da  zatolče  človeka .  Saj  si  mi  sam  povedal ,  da  sovražiš  Mika .  K  temu  dodaj  še  dejstvo ,  da  potrebuješ  denar  za  izplačilo  svoje ,  v  kratkem  bivše  žene ,  katerega  ti  Mike  ni  hotel  dati .  Temu  jaz  rečem  motiv . «

Strah  se  je  prikazal  na  Fallonovem  obrazu .  Njegovi  gibi  so  postajali  vse  bolj  nehoteni .  Znoj  mu  je  orosil  zgornjo  ustnico .  Ritensko  se  je  približal  vogalu  z  vgrajeno  knjižno  omaro .  V  njej  ni  bilo  nobene  police .  » Saj  je  bil  vendar  moj  oče .  Tega  mu  ne  bi  storil .  Saj  je  bil  moj  oče . «

» Sicer  boš  ob  podjetje ,  za  katero  si  si  lomil  hrbet , «  je  rekla  Nikki .  » Pekel  nima  hujše  furije  od  zagrenjene ,  maščevanja  željne  ženske .  Jaz  že  vem ,  saj  sem  ženska . «

Kovac  je  privzdignil  obrv .  » Zakaj  le  mi  to  dopoveduješ ? «

» Nikogar  nisem  ubil . «

» Pogledat  sem  prišel ,  če  je  vse  v  redu , «  je  rekel  Fallon  in  odvrnil  pogled .  Odsotno  se  je  potipal  tik  pod  odrgnino  na  ličnici .  » Pred  tem  sem  govoril  z  njim .  Ni  mi  bil  všeč  njegov  ton . «

» Kaj  je  storil  Mike ,  ko  si  mu  to  povedal ? «

Obrnil  se  je  k  Nikki .  » Mislim ,  da  si  zdaj  ti  na  vrsti , «  je  rekel  brez  glasu .

» Kovac , «  je  revsknil  Leonard .

» Če  sploh  je  umor . «

Našel  je  tisto ,  kar  ni  znal  prepoznati ,  vendar  je  ves  čas  vedel ,  da  je  tam .  Pregledal  je  še  zadnjih  nekaj  fotografij .

» Tudi  Neil  je  levičar , «  je  dokazoval  Kovac .  » Pomaga  starcu  na  drugi  svet ,  stopi  nazaj  in  pištolo ,  ki  jo  drži  v  levici ,  položi  na  tla .  Tako  se  znajde  na  Mikovi  desni . «

» Nadzornik  nočne  izmene  me  je  klical , «  je  rekel  Leonard  glasno  in  jo  ustavil  tik  pred  vrati .  » Strinjal  sem  se  s  predlogom ,  da  skupaj  s  Carltonom  prevzameš  napad  na  Ibsena .  Toliko ,  da  boš  vedela . «

Nikki  se  je  ozrla  naokrog .  Zagledala  je  kratko  vrsto  stolov ,  na  katerih  so  sedeli  čakajoči  ljudje  s  trpečim  izrazom .  Na  tabli  nad  sprejemnico  je  visel  napis  LABORATORIJ .

» Ne ,  gospa .  Tukaj  so  pregledi  krvi .  Proti  gripi  se  lahko  cepite  na  urgenci .  Pojdite  nazaj  po  hodniku ,  od  koder  ste  prišli ,  in  . . . «

» Prekleto ,  Liska ! «  Vrata  so  se  odprla  na  stežaj  in  besni  Springer  jo  je  ošinil  s  pogledom ,  potem  pa  se  ozrl  naokrog  za  sosedi .  » Bi  lahko  bila  malo  bolj  obzirna ?  Tukaj  sem  doma . «

» Bah .  Zakaj  pa  naj  bi  te  skušala  spraviti  v  zadrego  pred  tujci ? «

» Bolan  sem , «  je  izjavil  Springer .

Tako  dobro ,  da  je  do  grla  v  dolgovih ,  je  pomislila  Nikki .  » Malo  promocije  nikdar  ne  škodi ,  kaj ?  Jasno ,  potem  ko  si  zajebal  pri  Curtisu ,  stvari  niso  bile  najboljše .  Pa  si  se  domislil ,  da  bi  kandidiral  za  delegata  in  pokazal  visokim  živinam ,  da  si  iz  vodstvenega  testa .  Je  tako ? «

Zaslišalo  se  je  šumenje  vrečk  s  špecerijo ,  ki  jih  je  odlagala  na  pult ,  in  trenutek  zatem  se  je  v  veži  prikazala  gospa  Springer ,  ki  je  bila  videti  kot  vzorčni  primerek  učiteljice  srednjih  let .  Malce  okrogla ,  malce  staromodna ,  z  velikimi  očali  in  z  mišje  sivimi  lasmi .

Springer  je  besno  pogledal  Lisko .  » Pojdi  iz  moje  hiše . «

V  oknih  Pierceovega  stanovanja  so  svetile  luči .  Morebiti  je  šel  k  ososedu  na  zabavo ,  vendar  se  mu  to  ni  zdelo  verjetno .  Steve  Pierce  se  to  leto  gotovo  ne  bo  udeležil  nobene  proslave .  Prekleto  težko  se  je  zabavati  in  veseliti ,  če  ti  visi  za  vratom  teža  izgube ,  žalosti  in  občutka  krivde .  Kovac  je  močno  upal ,  da  je  zaročenka  kam  šla  in  pustila  Piercea  doma  samega  in  ranljivega .

» Kaj  se  je  dogajalo  tisti  petek  zvečer ,  ko  ste  ga  obiskali ? «

Kovac  je  začaran  z  nenehno  spreminjajočimi  se  številkami  nedoločljivo  dolgo  bolščal  vanj  in  se  spraševal ,  za  koliko  časa  bi  ga  suspendirali ,  če  bi  ga  privedli  zaradi  poškodovanja  tuje  lastnine .  Koliko  teh  neokusnih  svetlečih  ikon  čez  mero  skomercializiranega  praznika  bi  moral  uničiti ,  da  bi  škoda  prekoračila  mejo  kaljenja  javnega  reda  in  miru  ter  prerasla  v  kaj  bolj  resnega ?  Bi  lahko  zaprosil  za  postopek  zaradi  manjšega  prestopka  in  še  obdržal  značko ?

Slekel  je  plašč ,  ga  vrgel  čez  vznožje  kavča  in  stopil  v  stranišče  na  hodniku ,  kjer  se  je  umil  in  pogledal ,  kakšno  poškodbo  je  utrpel .  Razpoka  nad  levim  očesom  je  bila  grda ,  prekrita  s  krasto  in  razmazano  krvjo .  Moral  bi  na  urgenco ,  da  bi  mu  rano  oskrbeli ,  vendar  se  mu  ni  dalo .  Lotil  se  je  njenega  čiščenja  kar  s  kopalno  krpico ,  vendar  se  je  zdrnil  od  bolečine  in  pustil  vse  skupaj  pri  miru .  Umil  si  je  roke  in  pogotnil  tri  tylenole .

V  kuhinji  je  odprl  hladilnik ,  vzel  iz  njega  napol  pojedeni  obloženi  kruhek  z  mesno  kroglico  in  ga  povohal .  Malo  bolje  kot  smeti  . . .

28. POGLAVJE

Drobno  telo  je  ležalo  na  ulici  blizu  kupa  snega .  Bilo  je  pokrito .  Kup  umazanega  snega  je  bil  oškropljen  s  krvjo .  Chamiqua  Jones  je  stala  v  bližini .  Jokala  je ,  kričala ,  se  opotekala ,  prijatelji  in  sosedje  pa  so  jo  tolažili  in  mirili .
