 
Thomas  Jeier

Ljuba  Šušteršič

Za  založbo 

107139840

Da  ne  boste  mislili ,  da  sem  v  kakšnem  klubu  oboževalcev  Dane  Scully .  Tako  trčena  pa  tudi  jaz  nisem .  Že  res ,  da  ne  zamudim  niti  ene  epizode  Dosjejev  X  in  da  včasih ,  kadar  ne  morem  spati ,  stojim  pri  oknu  in  čakam ,  kdaj  bodo  prišla  nezemeljska  bitja ,  ki  jih  Fox  Mulder  kar  naprej  srečuje .  Ampak  videokaset  z  Dosjeji  X  si  pa  ne  hodim  izposojat ,  in  tudi  knjige ,  ki  jih  izdajajo  vzporedno  z  nadaljevanko ,  se  mi  zdijo  dolgočasne .  Nikakršen  fanatik  nisem ,  to  pa  že  ne .  Eden  tistih ,  ki  jim  menda  pravijo  iksarji .  Slišala  sem ,  da  so  še  bolj  utrgani  kot  tisti ,  ki  so  ubrisani  na  Zvezdne  steze  in  so  po  večkrat  videli  vseh  ne - vem - koliko  tisoč  nadaljevanj  in  prebrali  najmanj  sto  tisoč  knjig  o  tej  kultni  seriji .  Ne  fiksarji ,  ampak  iksarji .  Izraz  sem  našla  na  internetu .  Moj  oče  je  arhitekt  in  ima  doma  v  svoji  delovni  sobi  ogromen  računalnik .  Kadar  mora  na  teren ,  kjer  gradijo  po  njegovih  načrtih ,  smem  domače  naloge  napisati  na  računalnik .  In  deskati  po  internetu . 

Ostanek  tortelinov  sem  spravila  v  hladilnik  in  umazano  posodo  zložila  v  pomivalni  stroj .  Potem  sem  se  preoblekla  v  bele  kavbojke  in  temno  modro  majico  z  dolgimi  rokavi ,  na  kateri  so  narisane  rumene  jadrnice .  Obula  sem  pisane  superge .  Še  malo  ličila  iz  maminega  kozmetičnega  kovčka ,  očetov  dezodorant ,  usnjena  kapa  s  ščitkom ,  in  že  sem  bila  pripravljena .  Manjkali  so  le  še  Karibi  in  razkošna  jahta ,  za  kar  pa  moja  in  Majkova  žepnina  nista  zadoščali .  Majk  je  prišel  pome  s  kolesom . 

Do  kina  nisva  imela  več  kot  deset  minut .  V  Studiu  vrtijo  najnovejše  filmske  uspešnice .  Vstopnice  pa  so  vedno  malenkost  cenejše  kot  v  središču  mesta .  Ostalo  nama  je  celo  nekaj  drobiža  za  pokovko  in  limonado .  Kokakole  sem  bila  tisti  dan  do  grla  sita .  Udobno  sva  se  namestila  v  zadnji  vrsti  in  se  nisva  pustila  zmesti  niti  trapastim  pripombam  enega  od  mojih  sošolcev ;  ta  si  je  obupano  prizadeval ,  da  bi  imel  punco ,  in  je  bil  zato  nevoščljiv  vsakomur ,  ki  je  šel  v  kino  s  spremljevalko .  V  obraz  je  bil  ves  mozoljast  in  tudi  grdega  sivega  puloverja  si  ni  preoblekel  že  najmanj  štiri  dni .  Čeprav  to  ni  pravi  razlog ,  zaradi  katerega  punce  nočejo  na  zmenek  z  njim .  Preveč  važnega  se  dela .  Celo  fantje  z  naše  šole  se  ne  družijo  z  njim .  Zato  vedno  tiči  skupaj  z  nekim  nemarnim  mulcem  z  vajeniške  šole ,  ki  po  soseski  dela  strašen  hrup  s  starim  mopedom  in  važno  seka  ovinke .

Pet  minut  pozneje  sem  luč  spet  prižgala .  Morala  sem  se  usesti .  Živčno  sem  pogledovala  proti  vratom .  Nekaj  me  je  vznemirjalo  in  mi  ni  pustilo  spati .  Majk  že  ne ,  kljub  zmedi  s  poljubom ,  ki  sem  jo  sama  povzročila .  Gotovo  se  ne  jezi  name ,  ker  sem  mu  jo  podurhala  izpred  nosa .  Majk  že  ni  tak .  Majk  je  prijazen ,  prav  nič  mulast .  Zakaj  bi  se  torej  zdaj  kujal ?  Od  vseh  igralcev  me  še  najbolj  spominja  na  Dustina  Hoffmana .  Kar  naprej  mu  je  nerodno  in  v  zvezi  s  puncami  je  celo  nekoliko  boječ .

S  pogledom  sem  ošinila  radijsko  budilko  ob  postelji .  Nekaj  minut  čez  pol  polnoč .  Oče  in  mama  se  očitno  nista  prav  dolgo  zadržala  v  kitajski  restavraciji .  Najbrž  sta  prišla  ravno  pred  glavnim  navalom .  Ali  pa  sta  nalašč  pohitela  domov ,  da  bi  bila  končno  malo  sama ,  golobčka .  Ustnice  so  se  mi  kar  same  razlezle  v  nasmeh ,  a  sem  se  takoj  spet  zresnila .  Koliko  je  zdaj  ura  v  Ameriki ?  Vermont  je  na  vzhodni  obali ,  ki  je  šest  ur  za  nami .  Šestnajst  in  dvaintrideset  minut  torej .  Je  Steve  že  prebral  moje  sporočilo ?  V  neki  računalniški  reviji  sem  prebrala ,  da  so  v  Ameriki  krajevni  telefonski  pogovori  všteti  kar  v  telefonsko  naročnino .  To  pomeni ,  da  lahko  za  vnaprej  določen  znesek  telefonariš  po  mili  volji .  Zato  imajo  računalnike  lahko  ves  čas  priključene  na  internet ,  ne  da  bi  morali  plačevati  dodatne  telefonske  impulze .  Ko  prispe  novo  sporočilo  po  elektronski  pošti ,  ga  takoj  zagledajo  na  zaslonu .

Ko  sem  stala  pod  prho ,  sem  si  na  vse  kriplje  prizadevala ,  da  bi  se  spomnila ,  kakšen  obraz  je  imel  neznani  fant  v  mojih  sanjah .  Kako  sem  sploh  vedela ,  da  je  to  Steve ?  Kaj  pa ,  če  sem  si  vse  skupaj  izmislila ?  Pustila  sem ,  da  mi  je  mrzla  voda  oblivala  glavo  in  telo ,  ampak  tudi  to  ni  nič  pomagalo .  Trapastih  sanj  nikakor  nisem  mogla  pregnati  in  kazalo  je ,  da  me  bodo  ves  dan  preganjale .  Zaprla  sem  vodo  in  se  z  brisačo  močno  zdrgnila  po  celem  telesu .  Ko  sem  si  umila  zobe ,  mi  je  nazadnje  le  nekoliko  odleglo .  S  ščetko  sem  si  uredila  štrenaste  lase  in  šla  zbudit  očeta .  » Oči ,  vstani ! «  Moj  oče  je  svobodni  arhitekt ,  kar  pomeni ,  da  mu  zjutraj  ni  treba  v  službo  ob  točno  določeni  uri ,  zato  rad  nekoliko  dlje  poleži .  Vendar  pa  te  prednosti  svojega  dela  ne  izkorišča  pretirano  in  vedno  vstane  skupaj  z  mano  in  mamo .  » Zato  sem  pa  tudi  zdrav  ko  dren , «  se  rad  pošali .

» Gotovo  ti  bo  po  elektronski  pošti  rade  volje  poslal  svojo  fotografijo ! «

» Je  že  v  redu , «  je  potihem  rekel .

» Drugi  del  Batmana  je  bil  veliko  boljši . «  Počasi  je  žvečil  sendvič  s  sirom  in  me  gledal .  » Vedno  kadar  vidim  Georgea  Clooneyja ,  najprej  pomislim  na  urgenco . «  Urgenca  je  zdravniška  serija ,  v  kateri  igra  Batman  otroškega  zdavnika .  Seveda  brez  črnega  ogrinjala .

Zvonec  je  oznanil  konec  odmora  in  Majk  mi  je  za  slovo  zaželel  veliko  sreče .  Pred  mano  je  bila  namreč  ura  fizike ,  ki  jo  sovražim  še  bolj  kot  matematiko .  Kakorkoli  sem  se  trudila ,  nisem  nikakor  zlezla  višje  od  dobre  dvojke .  Zadnji  test  sem  sicer  pisala  tri ,  tako  da  sem  se  vsaj  cveka  zanesljivo  rešila .

Pismo  sem  nejeverno  še  enkrat  prebrala  in  začutila ,  kako  mi  branje  pospešuje  srčni  utrip .  Moj  poskus ,  da  bi  uganila  njegovo  ljubkovalno  ime ,  je  torej  bedno  propadel .  Stivi ?  Si  res  ni  znala  izmisliti  česa  boljšega ?  Kakšna  trapa  brez  kanca  domišljije !  In  tudi  o  kuhanju  nima  pojma !  Katrin  Wolff  mi  je  bila  vse  manj  všeč .  Kar  na  smeh  mi  je  šlo .  Kaj  pa  naključje  v  zvezi  s  Stevovo  hotelsko  šolo ?  Saj  se  sliši ,  kot  bi  šlo  za  posrečen  vic !  Kaže ,  da  ima  Stivi  z  mano  veliko  več  skupnega  kot  s  pravo  Katrin .  Sodeč  po  izbiri  poklica ,  če  nič  drugega .  Škoda ,  da  ne  moreva  izmenjati  kakšnih  dobrih  receptov  ali  pa  malo  počvekati  o  vrhunskih  restavracijah ,  ki  imajo  na  internetu  domače  strani .  Čeprav  misel  ni  slaba .  Da  bi  odprla  gostišče  s  prenočišči ,  mislim .  Penzionček ,  kot  pravi  Stivi .  Ameriški  penzioni  so  ponavadi  v  opuščenih  slaščičarnah  ali  pekarnah  in  so  od  vrha  do  tal  opremljeni  s  starinskimi  predmeti .  Najbolj  pomembno  pa  je  to ,  da  ima  lastnik  ves  čas  stik  s  svojimi  gosti ,  zjutraj  pa  jim  najprej  postreže  z  resnično  okusnim  in  bogatim  zajtrkom .  Drugih  obrokov  ne  pripravljajo .  Na  internetu  sem  videla  na  stotine  prijaznih  ameriških  penziončkov .  Ampak ,  kateri  hotel  ima  v  mislih  Steve ?  Kateri  svetilnik ?  Kje ,  vraga ,  sem  bila  na  počitnicah ?  Steve  je  doma  v  Montpelierju .  Tako  se  imenuje  glavno  mesto  države  Vermont .  Daleč  naokrog  ni  nobenega  morja .  Poiskala  sem  atlas  in  si  podrobno  ogledala  Vermont  in  okolico .  Sva  se  mogoče  spoznala  v  državi  Maine ?  Ali  pa  v  Massachusettsu ?  Sicer  pa  to  sploh  ni  važno .  Zakaj  naj  bi  mu  pisala  o  počitnicah ,  ki  sva  jih  preživela  skupaj ?  Kako  pa  naj  mu  pojasnim  svoj  elektronski  naslov ?  V  začetku  smo  imeli  takega ,  ki  je  bil  sestavljen  iz  samih  številk ,  zdaj  pa  imamo  v  njem  ime ,  ker  si  ga  je  lažje  zapomniti .  Kako  nadležno !

» Kje  pa , «  sem  ga  odločno  pomirila .  » Najprej  na  delo ,  potem  pa  na  pravo  italijansko  pico !  Čez  pet  minut  bom  pri  tebi ! «

Odložila  sem  slušalko  in  ugasnila  računalnik .  Danes  bom  Majka  zagotovo  poljubila  na  usta ,  sem  sklenila .  Natanko  tako ,  kot  sem  videla  Martino  in  Dominika .  V  naglici  sem  si  oblekla  novo  majico  z  dolgimi  rokavi ,  stekla  iz  hiše  in  se  zavihtela  na  kolo .

Četrto  poglavje

» . . .  in  povem  ti ,  da  mu  tega  spodrsljaja  nikoli  ne  bo  odpustila , «  sem  spet  postala  pozorna  na  svojo  sogovornico .  Takrat  je  na  srečo  iz  svoje  sobe  že  prišel  Majk ,  oblečen  v  nove  kavbojke ,  in  mama  ga  je  opomnila :  » Saj  ne  bosta  prav  dolgo  zunaj ,  kaj ? «

» Pa  še  kako , «  sem  se  zasmejala .  » Prepričana  sem ,  da  bi  najraje  pobegnila  z  enim  od  televizijskih  lepotcev . «

Preklopila  sem  na  internet  in  odprla  knjigo  vtisov  na  domači  strani  Pošasti  X.  Prepričana  sem  bila ,  da  je  Steve  vpisal  kaj  novega .  In  res  me  občutek  ni  varal !  Živjo ,  Pošast  X ,  je  pisalo ,  veš ,  da  sem  končno  spet  našel  svojo  Katrin !  Vedel  sem ,  da  me  čaka  tam  nekje !  Lep  pozdrav  iz  Amerike .  Steve .

» Dana  Scully ?  Denarja  ima  toliko  kot  berač  uši ! «

Dvakrat  sta  neznana  sogovornika  odložila  takoj ,  ko  sem  povprašala  po  Katrin .  Tretjič  se  je  oglasil  neki  mlad  moški ,  po  vsej  verjetnosti  samski ,  ki  je  očitno  mislil ,  da  sem  precej  starejša ,  in  je  pri  priči  začel  flirtati  z  mano .  Bo  že  držalo ,  da  imam  prijeten  glas ,  kar  mi  je  pred  tem  reklo  več  ljudi .  Če  se  mi  sanje  o  karieri  kuharske  mojstrice  ne  bodo  izpolnile ,  mi  še  vedno  ostane  kariera  telefonistke .  Kakšna  tolažba !  Mladeniča  sem  v  šali  zavrnila  in  se  veselo  poslovila .  Moj  naslednji  sogovornik  je  bil  neki  siten  fosil ,  ki  me  je  grdo  nadrl .  » Kako  si  me  upate  motiti  tako  zgodaj ? !  Da  vas  ni  sram !  Ne  veste ,  da  sem  šel  spat  šele  pred  dvema  urama ?  Kako  si  upate ? ! «  Delavec  v  nočni  izmeni ,  kajpada .  Nič  čudnega ,  da  je  bil  tako  besen  name .  Še  šest  klicev .

Martina  me  je  že  čakala  pred  vrati .  Sedela  je  na  tleh  in  listala  po  učbeniku  za  matematiko .  Niti  na  uro  mi  ni  bilo  treba  pogledati .  Razsrjeni  izraz  na  njenem  obrazu  je  zadoščal ,  da  sem  takoj  vedela ,  kako  krepko  sem  zamudila  dogovorjeno  uro .  » Od  kod  pa  ti ? «  si  me  je  presenečeno  ogledovala .

Počakala  sem ,  da  sva  prišli  v  mojo  sobo ,  potem  pa  sem  ji  brez  ovinkarjenja  priznala :  » Saj  ni  važno .  Katrin  sem  zasledovala .  Saj  se  spomniš ?  Katrin ,  tisto  punco ,  ki  jo  je  iskal  Steve  po  internetu .  Steve  iz  Amerike .  Morala  sem  se  prepričati ,  kakšna  je  prava  Katrin .  S  pomočjo  telefonskega  imenika  sem  jo  našla . «  Povedala  sem  ji  vse  o  svojem  elektronskem  dopisovanju  in  poizvedovalnih  telefonskih  klicih .  » Katrin  stanuje  čisto  v  centru .  Na  Maximilianstrasse .  Videla  sem  jo ,  kako  se  je  spogledovala  z  nekim  ogabnim  tipom ,  ki  je  točno  tak  kot  kakšen  zvodnik . «

» Tender  Loving  Care , «  je  suho  odvrnila  Martina .

» Prosim ? «

Tleskoma  sva  zaprli  knjige  in  iz  kuhinje  sem  nama  prinesla  dve  mrzli  konzervi  kokakole .  Martina  je  na  terasi  pokadila  pol  cigarete .  Niti  šestnajst  še  ni  stara ,  ampak  zdi  se  ji  nadvse  kul ,  da  se  lahko  postavlja  s  škatlico  cigaret ,  ki  jo  frajersko  izvleče  iz  torbe .  Reklame  pri  njej  očitno  vžgejo .  Na  žalost .

» Bi  lahko  prišla  k  meni ? «  je  polglasno  rekel  po  mučnem  premolku .  Njegov  glas  je  zvenel  dokaj  pobito  in  prvi  hip  sem  se  že  ustrašila ,  da  mi  je  prišel  na  sled .  Ampak  to  je  bilo  vendar  popolnoma  nemogoče .

» Povej  že  . . . «

Približala  sem  se  mu  in  ga  objela  z  eno  roko .  Moške  je  treba  ves  čas  opogumljati  in  spodbujati ,  včasih  reče  moja  mama .  » Vse  skupaj  si  samo  domišljaš ,  Majk !  Tvoja  mama  pa  res  ni  tak  tip ! «  Pri  tem  sem  bila  resnično  iskrena .  Majkova  mama  je  kot  izrezana  gospodinja  iz  reklam  za  čistila ,  nekoliko  preokrogla ,  neskončno  pridna ,  čista  in  natančna ,  morda  celo  nekoliko  kokljasta ,  tako  da  si  je  pri  najboljši  volji  nisem  mogla  predstavljati ,  da  bi  se  sestajala  z  ljubimcem .  Pa  tudi ,  če  njenega  moža  ni  nikoli  doma .

» Hvala  bogu ! «  je  vzkliknil  Majk  in  globoko  vzdihnil .  » Boš  počakala ,  da  pride ? «

» Zelo  rada ,  ampak  res  bi  morala  nazaj  domov . «  Za  vsako  ceno  sem  se  hotela  izogniti  trenutku ,  ko  se  bo  Majk  pogovoril  z  mamo .  » Moj  oče  in  mama  bosta  tudi  zdaj  kmalu  prišla  domov ,  jaz  pa  nisem  še  niti  postelj  pospravila . «  Slednje  je  bilo  čisto  res .  » Se  vidiva  jutri .  Velja ? «

Do  konca  je  popila  mleko  in  mi  prikimala .  » Kar  pa  nikakor  ne  pomeni ,  da  si  ti  lahko  zdaj  oddahneš !  In  se  vdaš  brezdelju ,  gospodična .  Saj  veš ,  kako  je  z  naročili ,  če  si  v  svobodnem  poklicu .  Vsak  dan  lahko  pride  do  kakšne  spremembe ,  sploh  pa  na  očijevem  področju ,  tako  da  se  lahko  že  čez  pol  leta  znajdemo  na  robu  revščine ! «  Resno  je  prikimavala  in  prazen  kozarec  odložila  v  korito .  » Ne  boš  podedovala  milijonov ,  to  si  lahko  prepričana !  Se  boš  morala  kar  sama  potruditi ,  Katrin ! «

» Pa  še  kako  se  bom , «  sem  ji  odločno  odgovorila .  » Boš  videla ,  da  bom  nekega  dne  najmlajša  kuharska  mojstrica  v  Nemčiji  in  ljudje  se  bodo  z  letali  vozili  celo  iz  Francije  in  Italije  na  večerjo  k  meni ! «

» V  tem  vremenu ? «

Poslovila  sem  se  in  odnesla  brezžični  telefon  nazaj  v  dnevno  sobo .  Oče  me  ni  niti  opazil ,  tako  zatopljen  je  bil  v  tekmo .  Tokrat  je  gol  zabilo  rdeče  moštvo ,  oče  pa  je  začel  vzklikati  glasno ,  kot  bi  bil  on  sam  poslal  žogo  v  mrežo .

Plišasti  levček  je  zadovoljno  spal  na  blazini .  Moje  težave  so  bile  zanj  deveta  skrb .  Kar  v  obleki  sem  se  stisnila  k  njemu  na  posteljo ,  ga  prijela  za  prednjo  šapico  in  v  miru  še  enkrat  premislila  o  vsem ,  kar  se  mi  je  zgodilo  tega  burnega  dne .  Oči  so  se  mi  kar  same  začele  zapirati  in  kmalu  sem  zaspala .  V  sanjah  sem  se  znašla  na  čudoviti  peščeni  plaži .  Vse  do  tja ,  kamor  mi  je  segal  pogled ,  ni  bilo  nikogar .  Zrak  je  bil  prijetno  vlažen .  Nizki  oblaki  pa  so  kot  lahne  tenčice  ovijali  samotni  svetilnik ,  ki  je  s  svojim  večnim  utripanjem  kljuboval  slabemu  vremenu .  Z  morja  se  je  slišalo  enakomerno  oglašanje  troblje  za  meglo .  Nenadoma  se  je  megla  razkadila  in  iz  nje  je  proti  meni  stekel  neznanec .  Najprej  sem  v  njem  prepoznala  mladeniča ,  za  katerega  sem  mislila ,  da  je  Steve ,  potem  pa  sem  videla ,  da  je  Majk ,  ki  se  je  jokajoč  ustavljal  in  klical  mamo ,  potem  pa  je  bil  spet  Steve ,  ki  se  je  nasmejan  ustavil  tik  pred  mano  in  me  objel .

Najbolj  pa  me  je  presenetilo ,  kako  domiselna  sem  bila  v  tej  kaši ,  ki  sem  si  jo  sama  zakuhala .  Z  miško  sem  hladnokrvno  odprla  okno  za  odgovor  in  besede  so  kar  same  lile  iz  mene :  Dragi  Steve ,  to  je  pa  res  super ,  da  prideš  tako  kmalu  v  Evropo ,  vendar  pa  se  žal  ne  bova  mogla  videti .  Že  od  včeraj  ležim  v  postelji  z  visoko  vročino  in  vnetim  grlom .  Zato  se  ti  tudi  že  tako  dolgo  nisem  oglasila .  Pošto  pa  je  pregledal  moj  brat .  Naenkrat  sem  se  zgroženo  zdrznila .  Zakaj  si  pravzaprav  zdaj  vse  to  izmišljam ,  kot  da  mi  je  v  resnici  kaj  do  njega ?  Zakaj  mu  lepo  ne  napišem :  Steve ,  nočem  te  videti !  Zadnje  pismo  sem  napisala  sama  in  vse ,  kar  je  v  njem ,  je  čista  resnica .  Pusti  me  pri  miru  in  ostani  tam ,  kjer  si ,  drugače  pa  se  greš  lahko  zaradi  mene  solit  ali  pa  tudi  k  vragu .  Ne ,  česa  takega  resnično  nisem  bila  sposobna  napisati .  Zakaj  bi  ga  že  drugič  prizadela ?  Bolna  sem ,  sem  raje  napletala  laži ,  gotovo  bi  se  še  ti  česa  nalezel  od  mene .  Res  mi  je  strašansko  žal ,  ampak  srečanje  bova  morala  prestaviti  na  primernejši  čas .  Lepe  pozdrave  ti  pošilja  tvoja  Katrin .

Kakor  hitro  bo  spet  doma  v  Vermontu ,  pa  mu  bom  povedala ,  da  najina  zveza  res  nima  nikakršne  prihodnosti  in  da  je  najbolje  za  oba ,  če  se  razideva .  Kot  že  tolikokrat  v  zadnjih  dneh  sem  pismo  odposlala  in  počakala  na  sporočilo ,  da  je  bilo  uspešno  poslano ,  potem  pa  izdajalski  pismi  pri  priči  zbrisala .  Ko  sem  ugasnila  računalnik ,  sem  začutila  veliko  olajšanje .  Vrnila  sem  se  v  posteljo  in  luč  ugasnila  natanko  v  trenutku ,  ko  sem  zaslišala  odklepanje  vhodnih  vrat .  Pokrila  sem  se  do  vratu ,  objela  plišastega  levčka  in  utrujeno  zaprla  oči  v  upanju ,  da  se  bom  kmalu  potopila  v  tolažilni  spanec .

» Logično , «  se  je  nasmehnil .

Ubogi  Majk ,  me  je  žalostno  spreletelo .  Vseeno  pa  sem  pustila ,  naj  živi  v  utvari .  Če  se  mama  dobiva  z  ljubimcem ,  bo  tako  ali  tako  še  prezgodaj  izvedel .

» Zakaj  pa  potem  vsakih  nekaj  dni  pobegne  od  doma ?  Kar  tako ?  Brez  razloga ?  In  kako  to ,  da  ji  je  zadnje  čase  popolnoma  vseeno ,  če  zamudi  kakšno  od  svojih  nadaljevank ?  Ni  še  tako  dolgo  od  takrat ,  ko  mi  je  rekla ,  kako  napeta  je  Donavska  princesa  in  da  komaj  čaka ,  kaj  se  bo  zgodilo  s  svetlolaso  sosedo .  Povem  ti ,  da  prej  ne  bi  za  nič  na  svetu  zamudila  niti  ene  same  epizode .  Vedno  se  je  s  prijateljicami  dobila  prej  ali  pozneje ,  nikoli  pa  ravno  v  času ,  ko  je  na  sporedu  Donavska  princesa .  Katrin ,  nekaj  je  hudo  narobe .  To  sem  si  mislil  že  včeraj ,  danes  pa  sem  trdno  prepričan . «

Vsaj  s  fanti  gotovo  nima  nobenih  problemov ,  čeprav  je  zadnjega  fanta  prav  pred  kratkim  dala  na  čevelj .  Tistega  važiča ,  o  katerem  mi  je  pripovedovala ,  ko  sva  se  prvič  videli .  Fantje  gotovo  mečejo  oči  za  njo .  Če  mi  ne  bi  sama  povedala ,  kakšnega  butca  se  je  ravnokar  odkrižala ,  bi  prisegla ,  da  ima  več  fantov  hkrati .  Dolgi  lasje ,  usnjena  jakna ,  prijazen  nasmeh .  Privlačna  in  zapeljiva .  Pri  Martini  sem  videla ,  da  to  fante  najbolj  pritegne .  Večina  tipov  pada  samo  na  zunanjost  in  res  moraš  imeti  veliko  srečo ,  da  naletiš  na  koga ,  ki  bolj  ceni  druge  stvari .  Tako  kot  na  primer  Majk .  On  je  popolnoma  drugačen .  Z  njim  se  da  tako  lepo  pogovarjati  in  marsikaj  razume ,  ne  da  bi  ti  bilo  treba  kaj  dosti  razlagati .  Zato  pa  je  tudi  tako  občutljiv .

» Saj  vem ,  mama , «  sem  naveličano  odgovorila .  Povzpela  sem  se  v  prvo  nadstropje ,  vključila  računalnik  in  vzpostavila  zvezo  s  strežnikom .  Kliknila  sem  na  pisemsko  ovojnico  in  čakala ,  kaj  bo  računalnik  našel  v  mojem  nabiralniku .  » Čaka  te  pošta , «  je  zahreščalo  iz  zvočnikov .  Steve  je  torej  odpisal .  Mogoče  pa  je  le  nasedel  mojim  izgovorom  in  bo  zdaj  nekaj  časa  mir ,  sem  se  hrabrila ,  preden  sem  si  upala  pogledati  na  zaslon .  Vsaj  en  razlog  za  veselje  sem  imela :  oče  ni  prestregel  njegovega  pisma .  Končno  sem  zbrala  dovolj  poguma ,  da  sem  dvignila  pogled  in  ga  usmerila  na  zaslon ,  na  katerem  je  bilo  pismo  izpisano  v  celoti .  » Prekleto ,  zdaj  pa  imam , «  sem  polglasno  zaklela .

Imeli  sva  torej  dovolj  razlogov  za  veselje ,  da  sva  jo  mahnili  v  pekarno  čez  cesto .  Martina  nama  je  kupila  dva  maslena  orehova  zavitka ,  pravi  kalorijski  bombi ,  jaz  pa  sem  za  obe  naročila  vročo  čokolado .  Razkošno  malico  sva  si  pošteno  zaslužili .  Sedeli  sva  na  zidu  za  šolo  in  se  zadovoljno  smejali  s  polnimi  usti  dobrot .

» To  še  ni  nič .  Popoldne  morava  najin  uspeh  še  enkrat  resno  proslaviti , «  je  predlagala  Martina .  » Že  tako  dolgo  se  nisva  potikali  po  mestu .  Da  ne  govorim  o  razprodajah !  Gotovo  se  še  dobijo  kakšne  super  cunje .  Mogoče  so  znižali  cene  celo  tistim  odštekanim  srajcam ,  ki  sva  si  jih  zadnjič  ogledovali .  Se  spomniš ?  Morava  malo  pogledati  po  trgovinah ,  ker  nimam  več  kaj  obleči ! «

Martina  ni  vedela ,  kaj  prestaja  moj  fant ,  zato  niti  njemu  ne  njegovi  odsotnosti  ni  posvečala  najmanjše  pozornosti .  Stopila  sem  do  koša  za  smeti  in  odvrgla  prazen  plastični  kozarček .  Kako  me  je  zaskrbelo !  Majk  gotovo  ni  ostal  doma  zaradi  prehlada !  Sta  se  sprla  z  mamo ?  Se  je  oče  vrnil  s  službenega  potovanja ?  Sta  se  z  ženo  vso  noč  prepirala ?  Strah  me  je  bilo  pomisliti ,  kaj  vse  bi  se  lahko  zgodilo .  Rešil  me  je  zvonec ,  ki  je  naznanil  konec  odmora  in  začetek  nove  ure . 

» Najbrž  bo  kar  držalo , «  mi  je  pritrdila .  Iz  nahrbtnika  je  izvlekla  nemški  učbenik  in  se  zamislila .  » Najbolje  bo ,  da  greš  po  šoli  k  njemu ,  pa  boš  videla ,  kaj  se  dogaja .  Njegovi  mami  lahko  rečeš ,  da  te  je  poslal  Majkov  razrednik .  Nekaj  si  boš  že  izmislila .  Tako  boš  vsaj  vedela ,  kaj  se  dogaja . «

» Saj  se  tudi  moja  mama  in  oče  včasih  prepirata , «  sem  ga  tolažila ,  » včasih  tako  zelo ,  da  se  vse  trese ! «  Ponudila  sem  mu  robec  in  upala ,  da  ne  bo  spet  začel  tuliti .

» Zdaj  je  po  meni .  Morala  mu  bom  povedati  resnico . «

Počakala  sem ,  da  sta  kupila  zapestnico ,  in  šla  za  njima  proti  tekočim  stopnicam .  Pogovarjala  sta  se  o  plehkih  rečeh ,  o  tem ,  kako  je  bilo  zadnjič  v  disku ,  o  fantastičnih  cunjah  v  nekem  dragem  butiku  in  o  novem  porscheju ,  ki  ga  je  tip  očitno  že  naročil .  Kakšen  važič !  Če  sem  Steva  pravilno  ocenila ,  bi  s  tako  razvajeno  bogataško  trapo  tako  ali  tako  ne  mogel  kaj  dosti  početi .  Saj  si  je  ne  bi  mogel  privoščiti !  Kdo  bi  vedel ,  kaj  ju  je  na  počitnicah  v  Ameriki  pritegnilo ?  Ampak  saj  vemo ,  da  je  na  počitnicah  vedno  vse  drugače ,  sem  modrovala .

» Lahko  grem  s  tabo  na  postajo ,  če  hočeš ? «  je  bil  Majk  neomajen .

Zbrala  sem  pogum  in  ga  ogovorila .  » Steve ? «

Zlobni  jeziki  bi  o  tem  znali  povedati  še  marsikaj  drugega .  Recimo  to ,  da  se  ameriški  moški  zanimajo  samo  za  nogomet ,  športne  avtomobile  in  prsate  ženske .  Da  so  površni  postavljači ,  s  katerimi  se  ni  mogoče  pametno  pogovarjati .  Tako  je  pisalo  v  neki  reviji  za  ženske ,  ki  mi  je  prišla  v  roke  pred  nekaj  tedni .  Sicer  pa ,  kot  da  so  Nemci  kaj  drugačni ,  sem  se  pridušala .  Velika  večina  natančno  ustreza  takemu  opisu .  Moj  Majk  pa  že  ne !  Kakorkoli  že ,  Steve  je  resnično  zbujal  vtis  pravega  Američana .  Prav  lahko  bi  nastopal  v  kakšni  televizijski  nadaljevanki  ali  pa  v  reklami  za  žvečilni  gumi .  Športen ,  čvrstega  telesa ,  čil  in  zagorel .  Ko  je  spet  spregovoril ,  je  potrdil  moje  teorije  o  ameriških  moških  in  moških  nasploh :  » Si  videla  zadnjo  tekmo  čikaških  Bikov ? «

Ko  sva  izstopila  v  središču  mesta ,  sem  ga  najprej  odpeljala  v  mladinsko  prenočišče ,  kjer  se  je  prijavil  in  zaklenil  prtljago  v  garderobno  omarico .  Od  tam  sva  se  odpeljala  v  staro  mestno  jedro .  Pokazala  sem  mu  mestno  hišo  in  stari  trg ,  nato  pa  sva  se  sprehodila  še  po  živilskem  trgu .  Ta  ga  je  še  posebej  zanimal . 

» Ne ,  to  je  Steve , «  sem  pojasnila  zmešnjavo ,  » iz  Amerike .  Na  postaji  sem  ga  počakala ,  zdaj  pa  greva  malo  naokoli ,  da  bo  videl  mesto . «

» Si  nista  s  Katrin  pošiljala  tudi  elektronske  pošte ? «

» Ne .  Kako  to  misliš ? «

» Nekaj  ti  moram  povedati ,  Steve ! «

» Povej  že ! «

» Veš ,  Steve  . . . «  sem  se  odkašljala .

Nasmehnil  se  je ,  čeprav  zelo  kislo .  » Se  pravi ,  da  tudi  nimaš  nobenega  brata  ali  sestre .  Če  te  prav  razumem ,  mi  hočeš  dopovedati ,  da  je  bilo  vse  skupaj  čista  izmišljotina ! «  Nejeverno  je  odkimaval .  » Jaz  idiot  sem  ti  pa  nasedel ! «

» Misliš ,  ali  bom  to  razbobnala  po  internetu ? «

Thomas  Jeier  se  je  rodil  24.  aprila  1947  v  Mindenu  v  Vestfaliji .  Odraščal  je  v  Frankfurtu  ob  Maini .  Po  gimnaziji  se  je  izučil  za  knjigotržca .  Pisal  je  za  številne  revije  za  mladino  in  jih  tudi  urejal .  Od  leta  1972  je  svobodni  pisatelj ,  novinar  in  urednik .  Objavil  je  več  kot  sto  poljudnoznanstvenih  knjig ,  romanov  in  del  za  mladino .  Njegova  knjiga  Zlata  mrzlica  na  Aljaski  je  dobila  nagrado  Friedrich  Gerstäcker  mesta  Braunschweig  za  najboljše  pustolovsko  delo  leta .  Za  potopis  Pustolovsko  popotovanje  po  Teksasu  ga  je  vlada  ameriške  zvezne  države  Teksas  odlikovala  s  posebnim  priznanjem .  Prevodi  njegovih  del  so  izšli  v  Franciji ,  Španiji ,  Italiji ,  na  Nizozemskem ,  v  Belgiji ,  na  Danskem ,  Švedskem ,  v  Jugoslaviji  in  na  Češkem .  Kot  prvi  nemški  pisatelj  je  objavil  dva  romana  o  ameriškem  Divjem  zahodu  v  Angliji  in  Ameriki . 

Ivan  Sivec

PRINCESKA  Z  NAPAKO
