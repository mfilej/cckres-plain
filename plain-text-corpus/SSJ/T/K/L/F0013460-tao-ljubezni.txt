 
" Vsekakor ,  vsekakor , "  je  sopel  možak  in  si  s  karirasto ,  po  robeh  natrgano  cunjo  brisal  pot  s  čela .  " Nekaj  nenavadnega ,  seveda . . .  Povedati  morata  le ,  kaj  želita ,  in  ustregli  vama  bomo .  Iz  te  hiše  nihče  ne  odide  nezadovoljen .  Samo  to  morata  povedati ,  kaj  želita . "

" Tudi  midva  meniva ,  da  je  bolje  v  resnici .  Vendar  se  resničnost ,  kako  bi  rekel ,  ponavlja .  In  po  malem  sva  se  je  že  naveličala .  Zato  iščeva ,  kot  že  rečeno ,  nekaj  novega , "  sem  se  dopolnil .

" Imam  prijatelja , "  je  zagotavljal .  " Dober  fant ,  bister ,  govori  jezike .  Več  kot  jaz ,  bolje  kot  jaz ,  prav  res .  Spoznal  sem  ga  na  univerzi ,  študiral  je  sociologijo  kulture .  Podiplomsko .  Pa  se  je  naveličal ,  rekel ,  da  je  vse  skupaj  larifari ,  in  odšel  v  hribe .  V  samostan ,  veste . "

No ,  ni  se  zasmejala .  Pogledala  pa  me  je  z  očitajočim  pogledom ,  ki  je  sporočal :  pa  tako  malokrat  je  priložnost !  Vlačiva  se  po  čudnih  krajih ,  bruhajo  nama  na  prtljago ,  hodiva  po  nočnih  lokalih ,  kjer  imaš  plesalke  in  plesalce  striptiza  tako  blizu ,  da  ti  statična  elektrika  z  njihovih  sintetičnih  oblačilc  preskakuje  na  lase ,  pa  vseeno  ne  veš ,  ali  so  moški  res  moški  in  ženske  res  ženske ,  izgubljava  se  po  temnih  zakotnih  uličicah ,  kjer  zaudarja  po  stoletnih  slojih  sperme  in  urina ,  spiva  v  cenenih  hotelih  brez  hišnih  številk  in  vrat  na  stranišču ,  grizejo  naju  drobne  živalce ,  ki  jim  ne  poznava  imena ,  in  zdaj ,  ko  je  končno  priložnost  za  smeh ,  se  pa  ne  smem  smejati .

" Kaj  pa  zdaj ? "  sem  vprašal ,  ko  sva  bila  spet  na  ulici  in  nama  je  vonj ,  ki  se  je  vzpenjal  iz  uličnih  kanalov ,  preganjal  omrtvičenost ,  nemara  stransko  posledico  vseh  popitih  lavorjev  čaja .  " Greva  v  Fang ?  Ali  na  jug ,  na  Ko  Samuj ,  na  kakšno  plažo ,  kot  vsi  ostali ?  Ali  nazaj  v  Bangkok ?  Ali  v  kako  drugo  deželo ?  V  Indoneziji  še  nisva  bila ,  prava  sramota .  Mogoče  tokrat ?  Ali  naravnost  domov ? "  Da ,  nisva  še  pomislila  nanjo ,  a  tudi  to  je  bila  ena  od  možnosti .

" Kokakolo , "  sem  naročil  in  stari  je  blažen  pokimal .  S  poprejšnjim  vprašajem  se  je  obrnil  k  N.

N.  se  ni  hotela  ukloniti  premočrtnosti  položaja .  " Imate  sok ? "  je  rekla .

Starec  je  presrečen  pokimal  in  pohitel  v  kolibo .  Vrnil  se  je  z  zaprašenima  steklenicama ,  s  katerih  je  že  zdavnaj  zlizalo  najslavnejši  logotip  tega  sveta .

" Lepa  tolažba ,  ni  kaj .  Zakaj  potem  sploh  hodiva  od  doma ?  Ostala  bi ,  kjer  sva  ponavadi ,  si  rekla ,  naj  gre  vse  k  vragu ,  za  možnost  izbire  je  treba  imeti  možnost  in  take  reči . . . "

Navade ,  da  bi  kar  dala  velik  denar  od  sebe  in  čakala ,  koliko  nama  bodo  vrnili ,  sva  se  otresla ,  ko  nama  nekajkrat  niso  vrnili  prav  nič ,  temveč  so  se  nama  nadvse  navdušeno  klanjali .  Zanimivo ,  kako  hitro  v  takih  okoliščinah  postrežba  pozabi  še  tisto  malo  angleščine ,  ki  jo  je  prej  razumela ,  če  jih  le  opomniš  na  dolg  in  jim  pričneš  razlagati ,  da  ni  šlo  za  napitnino .  Zato  sva  se  sklenila  izogibati  tveganju  in  dajati  od  sebe  čim  bolj  ustrezno  vsoto .

Sto  bathov ?  Ni  bilo  ravno  veliko ,  a  v  Aziji  sva  se  zelo  hitro  navadila  barantati .

" Daj  mu  sto  batov , "  se  je  pridružila  še  N.  " Saj  je  vseeno ,  dolar  gor ,  dolar  dol . "

" Ah ,  se  že  pritožuješ , "  je  rekla  N.  " Zato  sva  vendar  šla  na  potovanje .  Da  se  premikava ,  ne ? "

" A  navzdol  hodijo  pa  peš ? "  sem  zaklical  vodniku .  " Ali  je  tudi  za  dol  helikopter ? "

Najprej  se  je  namrgodil  in  na  vso  moč  razmišljal ,  nato  se  je  znova  široko  nasmehnil .

Najin  vodnik  je  dvignil  roko  in  naostril  ušesa  v  spuščajočo  se  temo .

Gledal  sem  ga  nazaj ,  kaj  sem  pa  hotel .  Oči  so  se  mi  zasolzile ,  nemara  sem  jih  preveč  napenjal  za  tak  večerni  mrak .  Tudi  sam  sem  pričel  mežikati .  Z  vsemi  silami  sem  skušal  obuditi  spomine  na  šolsko  vojaško  vzgojo  in  se  domisliti ,  kakšna  možnost  obstaja  pri  tem  orožju ,  po  staromodnem  oblikovanju  sodeč  očitno  sovjetskega  porekla ,  da  se  naboj  zatakne  v  cevi .  Vedel  sem ,  da  mora  biti  prav  neznatna ,  a  človek  ne  sme  izgubiti  upanja .

" Aha . "  Vse  se  mi  je  pojasnilo .  Torej  ti  fantje  res  obstajajo ,  časopisni  zapiski  o  organiziranem  čudaštvu  ne  lažejo .  " In  kaj  so  imeli  v  vrečah ? "

" Kaj  vem .  Ne  prav  veliko ,  bi  rekel .  Mogoče  par  tisoč .  Če  sploh . "

" Draga  moja , "  sem  se  pričel  poučno  napihovati ,  " mimo  naju  je  šlo  zdajle  nekaj  potencialnih  milijonov  dolarjev .  V  teh  vrečah  imajo  vrli  fantje  ' mayam ' .  Veš ,  kaj  je  ' mayam ? ' "

" Saj .  Tudi  midva  bi  lahko  kar  stopila .  Navsezadnje  je  že  krepko  temno . "  Ampak  če  najdejo  pot  tisti  tipi  s  potujočimi  blagajnami  na  mulah ,  jo  bova  tudi  midva ,  sem  si  mislil .

Pomislil  sem ,  da  mi  je  žal  v  vsakem  primeru ,  vendar  sem  naglas  pripomnil  le ,  da  sem  mislil ,  da  gre  za  samostan  in  ne  za  turistično  izpostavo ,  ki  bi  potrebovala  avanse .

N.  je  stopila  do  okna ,  sam  pa  sem  se  pretvarjal ,  kot  da  nimam  pojma ,  kako  so  se  stvari  tako  napletle .

" Pravzaprav  res  ne , "  se  je  nekoliko  začudena  strinjala .  " Ampak  kaj  hočeš ,  sva  pač  žrtvi  bogate  zahodne  civilizacije .  Navade .  Jesti  najmanj  trikrat  na  dan ,  prej  si  umiješ  roke ,  potem  zobe ,  in  take  reči .  Človeku  hrana  daje  občutek  varnosti ,  zato  najbrž . "

Brez  potrebe  sem  si  gnal  k  srcu .  Amor  tudi  tega  ni  razumel .  Nekam  zbegano  se  je  oziral  od  N.  k  meni  in  spet  k  njej ,  dokler  ni  obupal  in  sklenil ,  da  se  bo  vrnil  na  varna  tla ,  k  rečem ,  ki  so  vsem  skupne .

7.

Nisem  vedel ,  kaj  bi .

Amor  se  je  našobil .

Pokazal  sem  na  obloženo  mizo .

" Pojdiva , "  je  rekla  N.  " Ne  moreva  vendar  dovoliti ,  da  bi  zaradi  najine  požrešnosti  čakala  ugledna  oseba . "

" Razumljivo , "  sem  dejal  naglas ,  " svoje  želite  povedati  vsemu  človeštvu .  Znanje ,  ki  ste  si  ga  nabrali ,  hočete  uporabiti  v  dobro  vseh  ljudi . "

" Vsakomur  znate  povedati ,  kaj  mu  manjka ,  da  bi  se  dopolnil ,  in  kako  naj  do  tega  pride , "  sem  se  dobrikal .

Ni  mu  bilo  treba  dokončati  stavka .  Razumel  sem .  Preprosta  in  natančna  analiza ,  ni  kaj .  Linearna  logika ,  ki  si  hitro  najde  občudovalce .  Pogledal  sem  N.  Skomignila  je  z  rameni ,  kar  mi  je  svetovalo :  poslušaj  strokovnjaka ,  ta  bo  že  vedel .

" In  kako  se  to  doseže ? "  sem  ponižno  vprašal .

" Kako ?  Preprosto .  Imamo  metode , "  je  ponosno  oznanil  Veliki  modrec .

Argumentacija ,  ki  sem  jo  moral  ceniti ,  če  sem  hotel  ali  ne .  Da  ne  govorim  o  tem ,  kako  sem  moral  ceniti  človeka ,  ki  je  takoj  spregledal  moj  prezir  do  okolice .  Sklonil  sem  glavo  in  se  ponižno  poslovil .  Popek  mi  je  zadovoljno  pokimal  v  pozdrav ,  kot  da  bi  mi  hotel  reči :  le  pogumno ,  saj  nisi  tako  slab  fant ,  ni  še  vse  izgubljeno ,  te  bomo  že  spravili  v  red .

" Saj  me  poznaš , "  je  rekla  N.  " Rada  sem  netipična . "

" Zato  nas  toliko  prihaja  k  njemu , "  sem  dodal .

" Fant ,  ki  naju  je  pripeljal  sem ,  je  rekel ,  da  se  jih  od  tod  le  malo  vrne  v  dolino . "

" Če  bom  že  moral  biti  deset  dni  zaprt  v  sobo  in  drhteti  ob  misli  na  tvojo  podobo ,  bi  rad  imel  vsaj  njen  trden  odtis  v  fotoaparatu ,  če  se  mi  od  izčrpanosti  zamegli .  Nič  hudega ,  če  je  ne  morem  videti ;  že  to ,  da  bom  vedel ,  da  je  shranjena  tam ,  prinaša  dober  občutek . "

" Slikanje  prepovedano , "  je  rekel .

" Oprosti ,  če  sem  se  prav  zdajle  odločil ,  da  bi  začel ,  mi  tale  tega  ne  bo  preprečil . "

Kanibal  je  vztrajno  stiskal  moj  objektiv .  Z  roko  je  vlekel  gor  in  dol  po  cevi ,  vendar  nisem  popustil .

Spet  sem  pokimal ,  to  je  bilo  največ ,  kar  sem  zmogel ,  in  premišljal ,  da  se  mi  Popkova  pripomba ,  kako  skupen  prostor  ni  dobra  popotnica  medčloveškim  stikom ,  kaže  v  novih  in  novih  različicah .  Zdaj  sem  si  naprimer  že  želel ,  da  bi  bilo  med  mano  in  mojo  obiskovalko  nekaj  več ,  recimo  nekaj  kilometrov  več ,  prostora .

Zakrožil  sem  s  pogledom .  Moral  sem  priznati ,  kolikor  imam  pravico  soditi  o  tem :  ni  pretiravala .  Nekje  z  druge  strani  nama  je  navdušeno  mahal  tudi  Amor .  Brez  pravega  zanosa  sem  mu  pomahal  nazaj .  Odkar  sem  ostal  brez  zajtrka ,  do  katerega  me  je  popeljal ,  je  v  mojih  očeh  izgubil  visoko  mesto ,  ki  si  ga  je  poprej  pridobil .

" Rej  pod  lipo , "  je  napovedala  N.  z  glasom  človeka ,  ki  ga  ne  bo  prav  nič  presenetilo .

Vse  je  v  zraku ,  čeprav  je  videti ,  kot  da  bi  sedeli  na  tleh ,  sem  pomislil .  Upam ,  da  pristanek  ne  bo  prehud .

Prestregel  sem  nekaj  zgroženih  pogledov .

Hotel  sem  seveda  ugovarjati ,  da  gre  tudi  v  šoli  kreativnega  pisanja  zares ,  še  posebej  če  jo  plačaš  kakih  par  tisoč  dolarjev  na  semester ,  kot  je  v  navadi ,  pa  nisem  utegnil .  Popek  je  dvignil  roke  in  to  je  očitno  pomenilo ,  da  nadaljujemo ,  saj  je  že  vstal  nek  fant  in  oznanil :

Aha ,  sem  pomislil ,  nastopajo  čedni  dečki ;  pa  se  je  res  že  začelo .

Čutim ,  da  se  skorja  okrog  nog  tali .

" Če  ne  bi  prišla , "  je  rekla ,  " bi  mislila ,  da  sva  bogvekaj  zamudila .  Saj  veš . "

" Hočeš  reči ,  da  tudi  tebe  žalobno  pogleduje ,  češ  da  si  ti  kriv  za  vse  tegobe  sveta ,  ker  je  še  nisi  naskočil .  Da ,  to  lahko  razumem . "

" Dragi  moj , "  je  rekla  N. ,  " kot  da  bi  vedela ,  da  te  bom  morala  reševati  iz  stiske ,  imam  še  par  čapatijev  nekje  v  nahrbtniku .  Hotela  sem  jih  že  vreči  stran ,  so  se  že  precej  posušili ,  ampak  se  mi  je  kar  zdelo ,  da  ti  bodo  prej  ali  slej  prišli  prav .  Ni  ravno  zajtrk ,  kakršnega  si  vajen ,  ampak . . . "

" Vem , "  je  rekla  N.  " Pa  kaj  potem ?  Nič  nisi  izgubil ,  če  ne  razumeš .  Pojdi ,  greva  proti  moji  meniški  celici .  Saj  veš ,  kaj  te  čaka  tam . "

Me  pa  res  zanima ,  sem  pomislil .

Le  kdo  je  nesrečnik ?  sem  pomislil .

" Saj  veste .  Svojo  zgodbo .  Zgodbo ,  kot  jo  imajo  vsi .  Kako  ste  prišli  sem .  In  kaj  pričakujete . "

" Saj  veste :  hotela  sva  spremembo . "

Čutil  sem :  publika  je  zadovoljna  z  mojimi  besedami .  To  mi  je  dalo  krila .

" Ne  razumem , "  je  nekdo  zaklical .

" K  tebi , "  so  obredno  zamrmrali  v  en  glas .

" Za  ljubezen , "  je  rekla  Letha .  " Vselej  gre  za  ljubezen .  Le  da  ima  ta  nešteto  oblik  in  jo  zato  velikokrat  spregledamo .  Ne  opazimo . "

" Razumem .  Res  je .  V  redu , "  sem  izdavil  s  karseda  presunjenim  glasom .  In  si  mislil  svoje .

Mislil  sem  med  drugim ,  da  mi  bodo  zabrusili ,  naj  se  ne  norčujem .  Pa  mi  niso .  Kje  pa ,  zdaj  so  me  pogledovali  prav  prijazno .  Izgubljena  ovčka  se  je  vrnila  h  krdelu .  Človeška  lahkovernost  res  nima  meja ,  sem  spoznaval .  No ,  sem  pomislil ,  Rožni  popek  je  to  vedel  že  prej ,  drugače  se  sploh  ne  bi  lotil  tega  početja .

Pogoltnil  sem  slino .

" Ne  bodi  no  malenkosten .  Kaj  veš ,  mogoče  bova  še  vse  življenje  spala  v  isti  postelji ,  še  prav  zelo  se  me  boš  hotel  znebiti .  Kaj  je  deset  dni  proti  večnosti ? "

" V  teh  krajih  množično  žvečijo , "  je  rekel .  " Zato  so  tako  spravljeni  s  svetom  in  sami  s  sabo .  Nove  perspektive .  Saj  sta  videla  tiste  rdeče  madeže ,  ki  jih  je  vse  polno  po  tleh .  To  niso  kaplje  jetične  krvi ,  ampak  slina ,  obarvana  s  sokom  tega  listja .  Požvečiš  in  pljuneš .  V  manjših  količinah  orešek  pomaga  premagovati  bolečino .  V  večjih . . .  Pred  človeka  pride  vse  mogoče .  Vse .  Hočeta  videti ,  kaj  ljubimo ,  ko  ljubimo ? "

Začudeno  me  je  gledal .

" Kaj  se  dogaja ? "  sem  vprašal .

" Streljajo , "  je  rekel  Kanibal  mirno .

" Kdo  strelja ? "

" Najbrž  Tretja  armada . "

" Ne  vem .  Kaj  pa  je  to ? "

" Odvijte  in  poglejte . "

" Če  je  te  Tretje  armade  tako  malo ,  kot  sem  slišal ,  zakaj  je  potem  vojska  ne  prežene ,  takole  spotoma  recimo ,  ko  se  gredo  pozabavat  v  hribe ? "  sem  vprašal .

Nič  takega .  Srečanje  s  Kanibalom  je  povzročilo ,  da  mi  je  vera  v  lastno  zmožnost  presojanja  ljudi  dokončno  presahnila .  Kanibal  se  je  namreč  galantno  priklonil  in  rekel :

Nato  so  se  vrata  vendarle  odprla .

" Ne , "  sem  rekel ,  " nisem  mislil  tega .  Mislim  -  tukaj ,  v  tem ,  kako  naj  rečem ,  v  tej  naselbini .  V  njej ,  priznali  boste ,  je  marsikaj  drugače  kot  v  zunanjem  svetu . "

Rožni  popek  je  ponosno  pokimal .

" Očitno .  Če  vam  ne  bi  dajal ,  ne  bi  bili  tukaj . "

" Kaj  z  njo ? "  sem  vprašal .

Nisem  se  dal ;  videl  sem ,  da  ga  je  zmedlo ,  ko  sem  prevzel  pobudo ,  zato  sem  kar  nadaljeval :

" Ko  pride  sem ,  je  na  pravi  poti .  Vedno  znova . "

" Tikajva  se , "  je  rekel .  " Navsezadnje  sva  si  enaka .  Ni  razloga ,  da  me  ne  bi  tikal . "

Bil  je  iskreno  presenečen .

" Ne  razumeš ?  Dovolj  imava ,  čao ,  papa .  Greva  v  dolino . "

Stisnil  me  je  k  sebi .

Zakrilil  je  z  rokami  in  za  tisti  drobni  delček  časa ,  ki  se  v  odločilnih  trenutkih  človeku  raztegne  v  neskončnost ,  sem  pomišljal ,  da  se  morda  pripravlja ,  da  bo ,  odrešen  človeške  teže ,  poletel .  Nato  ga  je  posesalo  k  tlom ,  z  glavo  je  zadel  ob  rob  mize ,  na  kateri  je  imel  svoj  prenosnik  in  klaviaturo ,  in  padel  je ,  kot  da  bi  ga  prelomilo .  Brez  glasu .

Spet  sem  ga  potresel .  Spet  nič .

Saj  mogoče  pa  sploh  ni  bil  človek !  sem  se  opomnil  in  se  pričel  hehetati .  Nato  sem  nekajkrat  globoko  zajel  sapo .  Pomiri  se ,  sem  si  rekel ,  pomiri  se ,  pomiri  se ,  pomiri  se .  Lahko  se  izgubiš ,  ostani  razumen .  Pomiri  se .  Pomiri  se ,  pomiri  se .

Nato  sem  si  spet  ukazal :  pomiri  se ,  človek .  Kakšna  policija ,  kakšna  vprašanja ?  Tu  nista  pustila  potnih  listov  v  kakšni  recepciji ,  še  po  imenih  vaju  niso  vprašali .  Nemogoče ,  da  bi  vaju  kdo  povezal  z  zadevo ,  če  bi  se  sploh  komu  res  ljubilo  preiskovati  tako  reč .  En  človek  v  teh  krajih  ne  pomeni  veliko ,  že  tako  jih  je  preveč .  Da  o  bogovih ,  haha ,  ne  govorimo .

Misel  se  me  je  oprijemala  le  nekaj  trenutkov ,  a  bilo  je  dovolj ,  da  sem  pričel  drgetati .  Nehaj ,  sem  si  rekel ,  ostani  razumen ,  že  tako  je  vse  preveč  zapleteno .  Zberi  se .  Tu  ni  več  zate .  Naprej  ne  gre  več ;  nazaj  moraš .

Potem  sem  šel  nazaj .  N.  je  še  zmeraj  bledla ,  vendar  si  nisem  več  upal  čakati .

Ni  ugovarjala ;  nanaglo  sem  zmetal  stvari  v  nahrbtnik ,  povlekel  iz  žepa  kepo  opija  in  jo  zbasal  nekam  globoko  med  oblačila .  Ne  bom  je  puščal ,  zaslužil  sem  jo ,  sem  pomislil .  Enako  kot  kable .  Prišel  sem  na  hrib  in  preživel .  Zaslužil  sem .

" Vi , "  je  rekel  on  in  si  poravnal  svojo  tridelno  obleko  iz  belega  žameta ,  ki  sem  mu  jo  očitno  pomečkal ,  ko  sem  trčil  vanj .  Po  obrazu  so  mu  polzeli  potočki  potu .

" Razumem , "  je  dobrotljivo  prikimaval  in  v  širokem  objemu  k  sebi  stiskal  svetlolase ,  modrooke  človeške  replike .  " Seveda ,  razumem ,  da  bi  raje  vse  zamolčali .  Po  elektronski  pošti  kroži ,  da  ste  se  nekoliko  nespodobno  poslovili .  Grdo  buško  ima .  In  še  računa  niste  poravnali .  Gospod ,  gospod .  Prihajate  iz  omikanega  konca  sveta ,  pa  si  privoščite  tako  ravnanje ! "

Sklonil  sem  glavo .  Kar  predstavljal  sem  si ,  kako  bi  šel  tožit  na  policijo ,  kaj  se  mi  je  zgodilo ,  pa  bi  se  mi  v  najboljšem  primeru  samo  smejali :  dobro  sta  se  vidva  nakadila ,  da  se  vama  je  tako  bledlo !  In  potem  bi  opazil ,  da  imajo  na  zidu  lepo  uokvirjeno  zvodnikovo  sliko .  Ali  Modrečevo .  Ali  pa  Kanibalovo .  Dobro  organiziran  posel  pač .  Mogoče  pa  Kanibal  plačuje  tudi  zahodnjake  tam  gor ,  da  bi  delal  Modrecu  veselje ?  Mogoče  pa  bi  delal  policajem  krivico ,  mogoče  bi  bili  tudi  oni  bivši  Kitajci ?  Kdo  bi  vedel ?

" Kaj  se  dogaja  zunaj ? "  je  vprašala .

16.
