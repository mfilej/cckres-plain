 
Page  7

( Black / Process  Black  plate )

( Black / Process  Black  plate )

profesorji .  Na  prejšnji  šoli  so  bili  bolj  izjema  kot  pravilo ,  saj  je  Marka  učilo  veliko  več  takih ,  ki  so  komaj  prišli  s  fakultete .  Ti  so  bili  veliko  bolj  potrpežljivi  in  razumevajoči ,  stari  fosili  pa  so  samo  tečnarili  in  pridigali  in  na  vse  mogoče  načine  zatirali  mladino .  Kot  da  bi  jim  kdo  kaj  hotel !  Če  bi  jih  starci  pustili  pri  miru ,  bi  jim  tudi  oni  dali  mir .  Ampak  vse  to  njihovo  utrujanje  z  moralo  in  poštenostjo  in  učenjem  in  delom  je  prav  klicalo  k  uporništvu .  In  zdaj  so  pred  njim  stali  sami  taki ,  ki  so  bili  z  eno  nogo  že  v  grobu ,  okamnine  daljne  preteklosti .  Medtem  je  imel  ravnatelj  pozdravni  nagovor  prvošolcem .  Mark  ga  seveda  ni  poslušal ,  misli  so  mu  zaplavale  nekam  po  svoje .  Imel  je  krasno  lastnost ,  da  je  lahko  izklopil  ušesa ,  kar  je  bilo  posebej  blagodejno  med  dolgočasnimi  urami .  Glasovi  so  kakor  oddaljeni  valovi  tiho  pljuskali  na  obalo  njegovih  možganov ,  globlje  pa  niso  mogli  prodreti .  Žal  je  ta  njegova  sposobnost  začela  delovati  nekako  sama  od  sebe .  Kakor  hitro  se  je  oglasil  kakšen  profesor ,  so  ga  možgani  prepoznali  za  dolgočasnega  in  izključili  zvok .  Tako  bi  se  moral  Mark ,  če  bi  hotel  poslušati ,  zelo  potruditi ,  da  bi  premagal  svoj  samodejni  možganski  mehanizem .  Mark  si  je  že  pred  dnevi  ogledal  seznam  dijakov  posameznih  razredov ,  ki  je  visel  na  oglasni  deski  pred  šolo .  Tako  je  vedel ,  da  bo  v  1.  a .  Ko  bo  prvi  fosil  prebral  imena  1.  a  razreda ,  bo  moral  za  njim .  Mogoče  so  se  že  razporedili  po  vrsti ,  je  pomislil .  Pred  sabo  je  videl  štiri  profesorice  in  dva  profesorja .  Vedel  je ,  da  bo  njegov  razred  vodila  ženska ,  saj  je  bilo  na  oglasni  deski  za  vsak

( Black / Process  Black  plate )

( Black / Process  Black  plate )

žalost  na  nikogar  ni  naredil  pravega  vtisa .  Bil  je  pobit ,  brez  volje  in  moči .  V  predsobi  je  z  nog  zbrcal  zdelane  superge  in  odšel  v  svojo  sobo .  Nahrbtnik  je  vrgel  v  kot .  Kaj  bi  dal ,  da  mu  jutri  ne  bi  bilo  treba  v  šolo !  In  tudi  pojutrišnjem  ne  in  sploh  nikoli  več !  Ulegel  se  je  na  posteljo  in  se  zazrl  v  strop .  Markova  težava  je  bila ,  da  ga  ni  nič  na  svetu  posebej  zanimalo .  Nobena  stvar  ga  ni  zelo  pritegnila .  Ni  bil  poseben  ljubitelj  glasbe ,  zato  se  ni  mogel  odklopiti  tako ,  da  bi  si  na  ves  glas  navil  kakšen  cede  in  pozabil  na  zunanji  svet .  Včasih  je  res  kaj  poslušal ,  a  ga  je  moral  k  temu  kdo  skorajda  prisiliti .  Posebno  Čuza  je  imel  navado ,  da  je  vedno  silil  vanj :  » Poslušaj  tale  komad !  A  ne ,  kako  seka ? «  In  Mark  je  prikimal ,  da  res  seka ,  čeprav  mu  je  bilo  vseeno .  Tudi  računalnik  se  mu  ni  zdel  posebno  zanimiv ,  računalniške  igrice  so  se  mu  zdele  butaste ,  tudi  na  forumih  ni  rad  sodeloval ,  ker  se  je  vedno  našel  kakšen  norec ,  ki  je  do  nezavesti  forsiral  svoje  mnenje  o  kakšni  nepomembni  stvari ,  zato  je  bil  prepričan ,  da  tam  nastopajo  sam  čudaki .  Tudi  po  internetu  ni  posebej  rad  brskal ,  ker  ni  vedel ,  kaj  ga  zanima ,  zato  je  bil  prepričan ,  da  ga  ne  zanima  nič  in  da  je  vse  en  velik  dolgčas .  Tudi  za  šport  je  bilo  Marku  kaj  malo  mar ,  ni  se  mu  dalo  tekati  po  igrišču  za  žogo  in  se  zraven  znojiti  kot  konj ,  še  manj  pa  mu  je  bilo  da  tega ,  da  bi  šport  gledal  po  televiziji .  Majk  in  Čuza  sta  bila  seveda  nogometna  fena ,  čeprav  sama  z  žogo  nista  bila  posebej  spretna .  Dokler  se  je  družil  z  njima ,  je  Mark  že  zato ,  da  bi  pripadal  skupini ,

Potreboval  je  mir  in  tišino  in  ustvarjalni  prostor  in  svobodo  in  samoto ,  zato  ni  mogel  biti  družinski  človek .  Luciji  je  dolgo  kar  ustrezalo ,  da  se  ne  vtika  vanjo  in  je  ne  pogreša ,  kadar  se  pozno  zvečer  ali  celo  ponoči  vrača  s  predstave .  Ustrezalo  ji  je ,  da  se  ne  vmešava  v  njeno  površno  vodenje  gospodinjstva  in  v  njeno  demokratično  vzgojo .  Ampak  zdaj ,  ko  so  se  začele  težave ,  ki  jih  ni  zmogla  več  povsem  obvladovati ,  bi  ob  sebi  potrebovala  kakšen  trden  steber  v  podobi  zanesljivega  moškega .  To  pa  Boris  seveda  ni  bil .  Kadar  ga  je  zagrabila  ustvarjalna  strast ,  ni  videl  ničesar ,  ni  slišal  ničesar  in  zunanji  svet  zanj  ni  več  obstajal .  In  ravno  štirje  dnevi  so  minili  od  takrat ,  ko  je  oznanil ,  da  gre  pisat  novo  dramo .  Zaprl  se  je  v  svojo  delovno  sobo  v  pritličju  in  o  njem  ni  bilo  ne  duha  ne  sluha .  Le  cigaretni  dim  se  je  sukljal  izpod  njegovih  vrat  in  vonj  po  cigaretah  se  je  počasi  že  širil  v  prvo  nadstropje ,  kjer  so  bile  kuhinja  z  jedilnico ,  dnevna  soba  in  spalnica  in  seveda  kopalnica .  Tako  sta  mati  in  sin  sama  sedla  h  kosilu .  » Poglej ,  Mark ,  saj  se  bo  vse  uredilo .  Na  začetku  je  vedno  težko .  Našel  si  boš  prijatelje .  Med  tridesetimi ,  kolikor  vas  je  v  razredu ,  je  gotovo  tudi  kakšen  tak ,  s  katerim  se  boš  dobro  razumel , «  mu  je  prigovarjala  mama .  Mark  je  molčal  in  si  mislil ,  da  mama  nima  pojma .  Saj  ne  more  imeti  pojma .  Ona  je  Lucija  Lupinc ,  ki  jo  vsi  poznajo ,  in  kamorkoli  pride ,  jo  kdo  ogovori ,  da  je  včasih  že  kar  nadležno .  Njega  pa  danes  še  pes  ni  povohal .  » In  resno  moraš  začeti  delati .  Danes  si  pripravi  zvezke  za  jutri .  Saj  imaš  urnik ,  kajne ? «  je  nadaljevala .

novo  šolsko  leto ,  ga  nista  več  poklicala .  Enkrat  je  Mark  poklical  Majka ,  pa  se  mu  ta  ni  oglasil  in  mu  tudi  ni  vrnil  klica .  Z  grozo  je  Mark  spoznaval ,  da  je  imela  mami  morda  celo  prav ,  ko  mu  je  govorila ,  da  ta  dva  že  ne  moreta  biti  njegova  prava  prijatelja .  Mogoče  mislita ,  da  je  navadna  zguba ,  ker  se  ni  znal  upreti  svoji  mami  in  se  je  kot  kakšen  cucek  pustil  odpeljati  v  novo  šolo  na  drug  konec  mesta  v  neko  popolnoma  neznano  predmestje .  Ko  je  Čuzi  povedal ,  kam  se  seli ,  je  ta  samo  zazeval :  » Kva ,  kje  pa  je  to ?  Ej ,  stari ,  ti  si  kreten ! «  Verjetno  sta  ga  že  odpisala .  On  pa  je  tukaj  čisto  sam .  Počutil  se  je  kot  polž  v  hišici ,  ki  je  premajhna ,  da  bi  kdo  lahko  prišel  na  obisk .

» Razloži ,  kaj  je  bila  za  Antigono  pravičnost , «  je  zavrtala  vanj .  Mark  je  razmišljal ,  res  ji  je  hotel  ustreči .  » Pravičnost ,  ki  z  bogovi  biva  v  Hadu ,  ni  takšnih  vsilila  ljudem  zakonov .  Vem ,  da  razglas  minljivega  človeka  nima  moči ,  da  omaje  neomajne  in  nenapisane  bogov  zakone .  Njih  zakon  ni  od  danes  ne  od  včeraj ,  na  vek  velja ,  nihče  ne  ve ,  od  kdaj .  In  tako  naprej  …  Torej  o  pravičnosti  je  mislila  …  Antigona  …  Za  Antigono  so  bili  pravični  bogovi ,  Kreonov  razglas  pa  se  ji  je  zdel  nepravičen ,  saj  je  njenemu  bratu  jemal  temeljno  človekovo  pravico ,  pravico  do  spoštljivega  pokopa  človeških  ostankov .  Antigona  pa  je  hotela  prav  to .  Zato  se  je  sklicevala  na  bogove  in  njihove  zakone ,  ki  so  zanjo  edini  pravični , «  je  končal .  Medtem  ko  je  govoril ,  se  mu  je  profesorica  približala  in  začudena  opazila ,  da  na  klopi  sploh  nima  knjige .  Fant  je  verze  iz  Antigone  govoril  na  pamet .  Vzelo  ji  je  sapo .  » To  je  bilo  zelo  dobro , «  je  rekla .  » Predlagam ,  da  si  zdaj  to  zapišete  v  zvezke ,  ker  je  Mark  povedal  vse  skupaj  tako  dobro ,  da  jaz  ne  bi  mogla  bolje . «  » A  lahko  vseeno  ponovite ? «  je  prosila  punca  v  prvi  klopi  in  se  obrnila  nazaj  proti  Markovi  klopi ,  kjer  je  stala  profesorica .  Mark  je  ujel  njen  pogled  in  ni  se  mu  zdel  zaničljiv .  Zdelo  se  je ,  kot  da  punci  ni  šlo  v  glavo ,  da  lahko  Mark  pove  kaj  pametnega .  Ko  se  je  spet  obrnila  proti  katedru ,  je  opazil ,  da  je  edina ,  ki  danes  las  nima  spetih  v  konjski  rep .  Nikakor  se  ni  mogel  spomniti ,  kako  ji  je  ime .

Page  56

Page  57

Page  58

Mark  je  spoznal ,  kako  resničen  je  rek ,  da  se  po  jutru  dan  pozna .  Dan ,  ki  se  je  slabo  začel ,  ni  imel  niti  najmanjših  možnosti ,  da  bi  se  dobro  nadaljeval .  Že  drugo  uro  je  bil  vprašan  matematiko .  » No ,  ali  si  se  kaj  učil ? «  ga  je  vprašal  profesor ,  ko  ga  je  poklical  k  tabli .  Mark  je  prikimal ,  kajti  brskanje  po  zvezku  in  učbenikih  prejšnji  dan  je  bilo  zanj  učenje .  Sploh  pa  mu  je  tisto  početje  vzelo  skoraj  eno  uro .  Profesor  mu  je  narekoval  neke  podatke ,  ki  jih  je  Mark  napisal  na  tablo .  » No ,  zdaj  pa  le , «  ga  je  spodbudil  profesor .  » Kako  se  boš  lotil  te  naloge ? «  Vse  skupaj  je  bilo  precej  mučno ,  predvsem  zato ,  ker  profesor  nikakor  ni  hotel  obupati  nad  Markom .  Postavljal  mu  je  kopico  dodatnih  vprašanj  in  mu  dajal  namige ,  kako  naj  reši  problem .  Ampak  Marku  ni  to  prav  nič

Page  60

dovini .  Druge  ocene  je  imel  kar  solidne :  dvojke  in  celo  štirico .  Večina  pisnih  preizkusov  in  spraševanj  je  potekala  šele  novembra  po  jesenskih  počitnicah .  In  takrat  je  šlo  Marku  strmo  navzdol .  Cveki  so  kar  deževali ,  na  koncu  niti  ni  vedel  natančno ,  koliko  si  jih  je  nabral .  Vedel  je ,  da  bo  moral  mami  pokazati  obvestilo  o  uspehu .  In  vedel  je ,  da  jo  bodo  njegove  ocene  spravile  na  rob  živčnega  zloma .  Ves  čas  ji  je  namreč  zagotavljal ,  da  je  v  šoli  vse  v  redu .  Uspelo  mu  jo  je  tudi  že  skoraj  prepričati ,  da  se  bo  smel  prepisati  na  drugo  šolo ,  če  bo  popravil  matematiko  in  zgodovino .  Zdaj  pa  tole .  Kar  zgodilo  se  je .  Lucija  Lupinc  je  bila  že  od  septembra  v  precej  slabi  koži .  Boris  se  je  konec  oktobra  na  vrat  na  nos  odselil .  Bevskal  je ,  da  od  njega  vsi  preveč  pričakujejo .  V  tej  podeželski  tišini  se  ne  more  zbrati .  Ne  more  ustvarjati .  Pogreša  zvok  avtomobilov  pod  oknom ,  pogreša  vsakodnevni  obisk  bifeja  na  vogalu  in  kramljanje  s  stalnimi  gosti ,  ki  so ,  ne  da  bi  opazil ,  postali  njegovi  prijatelji ,  njihove  zgodbe  pa  vir  njegovega  navdiha .  V  tej  luknji  vegetira  in  iz  sebe  ne  spravi  niti  ene  pametne  vrstice .  On  pa  mora  vendar  še  ustvariti  svoje  življenjsko  delo .  Delo  z  veliko  začetnico ,  najboljše  od  vsega ,  vrhunec  svojega  opusa .  Oktobra  je  potekla  pogodba ,  ki  jo  je  imel  z  najemniki  svojega  stanovanja .  Odkar  je  živel  z  Lucijo  Lupinc ,  je  svoje  malo  stanovanje  v  središču  mesta  dajal  v  najem .  Zdaj  je  dobil  enkratno  priložnost ,  da  se  reši  zahtevne  ženske ,  ki  na  tihem  ni  zadovoljna  z  njegovim  prispevkom

( Black / Process  Black  plate )

Page  98

Page  101

( Black / Process  Black  plate )

» V  kontrolni  nalogi  ne  bo  Švedske , «  ga  je  opozorila ,  ko  je  šel  v  svojo  klop .  Mark  je  toliko  vedel  o  Švedski  zato ,  ker  ga  je  ta  država  neizmerno  zanimala  in  je  o  njej  prebral  vse ,  kar  mu  je  prišlo  pod  roke .  Nekoč  je  šel  celo  v  knjižnico  in  si  nabral  veliko  knjig  o  tej  deželi .  Ogledal  si  je  tudi  nekaj  dokumentarnih  oddaj  o  raziskovanju  švedskih  prostranstev ,  pa  o  Laponcih  na  severu ,  ki  se  še  vedno  preživljajo  z  lovom  na  severne  jelene ,  pa  o  živalstvu  in  rastlinstvu  in  o  delavcih  na  naftnih  ploščadih ,  o  življenju  v  mestih ,  pa  o  ABBI ,  najuspešnejši  švedski  glasbeni  skupini ,  ki  je  s  pesmijo  Waterloo  zmagala  na  Evroviziji  leta  1974 .  Prebral  je  vse  knjige  švedske  pisateljice  Astrid  Lindgren :  Piko  Nogavičko ,  Detektivskega  mojstra  Blomkvista ,  Brata  Levjesrčna  in  njegovo  najljubšo ,  Ronjo ,  razbojniško  hčer .  Ja ,  do  Švedske  je  čutil  prav  posebno  naklonjenost .  Zadnje  leto  ali  dve  se  ni  več  toliko  posvečal  tej  deželi ,  toda  znanje ,  ki  si  ga  je  pridobil  o  njej ,  mu  je  ostalo .  Zadnje  leto  pa  ga  ni  nič  posebej  zanimalo .  Niti  Švedska  ne .  Ura  geografije  je  spet  nekoliko  obudila  hrepenenje  po  njej .  Pred  petimi  leti ,  ko  je  bil  star  enajst  let ,  je  od  mame  izvedel ,  da  je  njegov  oče  pravzaprav  Šved .  Marka  ni  nikoli  prav  posebej  begalo ,  kdo  je  njegov  oče ,  kje  je  in  kaj  počne .  Ves  čas  je  tudi  vedel ,  da  Boris  ni  njegov  oče ,  saj  se  je  v  njegovem  življenju  pojavil  šele  v  času ,  ko  se  je  Mark  že  zavedal  sveta  okoli  sebe .  V  šoli  so  se  v  petem  razredu  pogovarjali  o  družini  in  prednikih  in  Mark  se  je  takrat  nenadoma  zavedel ,  da  o  svojem  očetu  prav  ničesar  ne  ve .

( Black / Process  Black  plate )

( Black / Process  Black  plate )

( Black / Process  Black  plate )

( Black / Process  Black  plate )

( Black / Process  Black  plate )

Page  130

se  mu  je ,  da  nobena  od  slik  in  risb  v  mapi  ne  dosega  krajin ,  ki  imata  res  nekaj  umetniške  vsebine .  Vsaj  po  njegovi  presoji .  Krajine  so  risali  vsi  veliki  umetniki  v  takih  in  drugačnih  tehnikah .  Polže  pa  …  Profesorica  je  prelistavala  slike .  Potem  si  je  začela  počasi  ogledovati  eno  za  drugo .  Ves  čas  je  molčala .  Marka  pa  je  skrbelo ,  kaj  bo  rekla .  Prepričan  je  bil ,  da  je  pokvaril  vtis ,  ki  ga  je  naredil  z  res  dobrima  krajinama .  » Tole  je  sijajno ! «  je  nazadnje  vzkliknila .  » Ali  se  ti  sploh  zavedaš ,  kako  zelo  si  nadarjen ! «  je  skoraj  ogorčeno  zavpila  nanj .  » Ti  bi  moral  risati ,  moral  bi  iti  na  akademijo ,  najprej  pa  v  kakšen  tečaj  ali  slikarsko  kolonijo !  Glej ,  da  ne  boš  zapravil  talenta ,  ki  ga  imaš ! «  se  je  skoraj  grozeče  zazrla  vanj ,  da  se  je  moral  Mark  za  korak  umakniti .  Na  slikah ,  ki  jih  je  gledala ,  so  bili  narisani  polži .  Na  vsaki  sliki  je  bil  isti  polž  v  drugem  položaju .  Vedno  je  bil  sredi  nekakšne  pustinje .  Okrog  njega  je  bilo  kamenje  ali  osamljeni  šopi  trave  ali  pa  zgolj  puščava .  Na  eni  od  slik  so  bili  v  daljavi  drugi  polži ,  ki  so  lazili  drug  po  drugem ,  da  je  osamljenost  modrikastega  polža  v  ospredju  še  bolj  prišla  do  izraza .  Na  eni  od  slik  je  imel  polž  strto  hišico  in  se  je  zdelo ,  kot  da  bi  jokal .  Na  eni  je  bil  gol ,  brez  hišice ,  in  je  opozarjal  na  svojo  ranljivost ,  še  posebej  zato ,  ker  je  bilo  okoli  njega  ostro  kamenje  pa  groba  sršeča  trava .  Drugje  je  bil  polž  čisto  majhen  in  upodobljen ,  kot  bi  bil  sam  v  vesolju ,  ki  se  je  iz  peščeno  sive  v  črno  razlivalo  v  krogih  okrog  njega .  » Kje  si  dobil  idejo  za  tole  serijo  slik ? «  je  vprašala  profesorica .  Še  vedno  je  bila  osupla  in  ni  se  mogla  načudi130

» Ah ,  ja ,  trenutek , «  je  rekel  ravnatelj  in  v  računalniku  poiskal  mapo  z  redovalnico .  Odtipkal  je  ime  Marka  Lupinca .  » Pa  poglejmo , «  je  rekel .  » Ta  konferenca  naju  zanima ,  kajne ? «  je  vprašal .  Lucija  Lupinc  je  pritrdila .  » Takole .  Slovenščina  še  nič ,  matematika  ena ,  fizika  ena ,  kemija  tri ,  zgodovina  pet ,  geografija  dve ,  likovna  vzgoja  pet ,  telovadba  pet  in  štiri  …  in  nič  drugega .  Škriplje  torej  pri  matematiki  in  fiziki , «  je  rekel  ravnatelj .  » Glede  tega  bo  treba  nekaj  narediti ,  gospa .  Morda  bi  mu  pomagal  kateri  od  sošolcev .  Ali  pa  inštruktor , «  je  še  dodal .  » Za  nobeno  od  teh  ocen  mi  ni  povedal , «  je  pretreseno  rekla  Lucija  Lupinc ,  ne  da  bi  slišala  ravnateljeve  predloge .  » Saj  to  je  prava  katastrofa ! «  » Kaj  je  katastrofa ? «  se  je  začudil  ravnatelj .  » Te  ocene  vendar ! «  je  skoraj  zahlipala  Lucija  Lupinc .  » Ste  me  sploh  poslušali ? «  je  vprašal  ravnatelj .  » Saj  ima  tudi  nekaj  petic .  Glejte  na  vse  skupaj  z  bolj  svetle  plati .  Resne  težave  ima  samo  pri  matematiki  in  fiziki . «  » Kot  da  to  ni  dovolj ! «  je  vzkliknila  Lucija  Lupinc .  » Če  ne  bi  bil  bolan ,  bi  ga  stresla  iz  hlač . «  To  bi  težko  storila ,  saj  je  bil  Mark  za  glavo  in  pol  višji  od  svoje  mame .  » Veste  kaj ,  gospa ? «  je  kar  nekoliko  strogo  rekel  ravnatelj .  » Vzemite  se  vendar  v  roke .  Predlagam ,  da  se  po  počitnicah  oglasite  z  Markom  pri  meni ,  da  se  bomo  na  štiri  oči  o  vsem  pogovorili . «

Page  136

Page  139

( Black / Process  Black  plate )

( Black / Process  Black  plate )

enostavne  in  bi  šle  kar  same  od  sebe  kot  risanje  in  slikanje ,  je  pomislil .  Silvestrski  večer  je  bil  za  Marka  neznosno  dolgočasen .  Sprijaznil  se  je  s  tem ,  da  bo  ostal  doma .  Zvečer  je  prišla  na  obisk  teta  Kristina  z  dvojčicama  in  Mark  ju  je  moral  zabavati  z  računalniškimi  igricami .  Teta  Kristina  je  pripomnila ,  da  bi  moral  za  praznike  dom  dišati  po  sveže  pečenih  piškotih  in  potici .  Lucija  Lupinc  ni  ugriznila  v  vabo  in  je  preslišala  njeno  pripombo .  Okrog  devetih  so  se  poslovile .  Potem  je  moral  ostati  sam  z  mamo .  Pripravljala  je  novoletno  večerjo ,  kar  je  bil  za  ubogo  Lucijo  Lupinc  velik  projekt .  Da  ji  je  svinjska  pečenka  s  krompirjem  kolikor  toliko  uspela ,  je  morala  neštetokrat  pogledati  v  kuharsko  knjigo ,  ki  ji  jo  je  za  enega  od  prejšnjih  božičev  podarila  babica  Rozi .  Za  predjed  je  pripravila  gobovo  juho  iz  vrečke  z  zlatimi  kroglicami .  Na  solato  je  pozabila .  Za  sladico  je  bila  čokoladna  torta ,  seveda  kupljena .  Ko  je  bilo  vse  končno  pripravljeno ,  je  bila  Lucija  Lupinc  kar  zadovoljna  sama  s  sabo .  Kar  se  tiče  gospodinjskih  veščin ,  do  sebe  ni  bila  preveč  kritična .  Ji  je  šel  pa  zelo  na  živce  sin ,  ki  se  je  držal ,  kot  bi  se  cel  svet  zarotil  proti  njemu .  V  vsem  novoletnem  večeru  ji  ni  privoščil  niti  enega  smehljaja .  Na  njena  vprašanja  je  mukoma  odgovarjal  in  celotna  drža  njegovega  telesa  in  izraz  na  obrazu  sta  izdajala ,  da  bi  najraje  videl ,  da  bi  ga  pustila  pri  miru .  Brezvoljno  je  buljil  v  televizijski  zaslon  in  se  pretvarjal ,  da  zavzeto  spremlja  program .  Samo  da  mu  ne  bi  bilo  treba  govoriti  z  mamo .  Nekajkrat  je  Lucija  Lupinc  že  sko146

( Black / Process  Black  plate )

Page  156

( Black / Process  Black  plate )

Page  158

Page  171

Slovesnost ,  ki  so  jo  pripravili ,  je  bila  precej  amaterska .  Dijaki  so  nekoliko  nerodno  recitirali  Prešerna  in  Gregorčiča ,  v  zvočnikih  je  nekajkrat  prav  grdo  zaškrtalo  in  zahroplo ,  tudi  zborček ,  ki  je  zapel  Vsi  so  venci  vejli ,  je  bil  nekoliko  razglašen .  Profesorica  Vesna  je  bila  malce  nejevoljna ,  saj  se  ji  je  zdelo ,  da  vse  skupaj  ni  na  primerni  ravni .  » Tole  je  pripravila  Korunova ! «  je  zašepetala  Marku .  » Če  sama  ne  organiziram  vsega ,  nastane  čisto  amaterska  predstava .  Niti  dvajset  minut  kakovostnega  programa  ni  zmožna  pripraviti . «  Ko  je  prišla  kolegica  Korunova ,  profesorica  Vesna  seveda  ni  skoparila  s  pohvalami .  V  obraz  ji  vendar  ni  mogla  povedati ,  da  je  bilo  vse  skupaj  strahotno  zanič .  Profesorica  Vesna  je  Marku  rekla ,  da  mu  ne  bo  treba  govoriti  na  slovesnem  zaprtju  razstave ,  toda  ravnatelj  ga  je  ob  koncu  svojega  sklepnega  govora  vseeno  poklical  pred  mikrofon .  Takrat  bi  Mark  najraje  pobegnil .  Obupano  je  pogledal  profesorico  Vesno ,  vendar  ta  njegovega  obupa  ni  hotela  opaziti  in  ga  je  že  potiskala  proti  ravnatelju .  » Profesorica  Zanoškar  mi  je  zaupno  povedala ,  da  na  naši  šoli  še  ni  bilo  tako  nadarjenega  dijaka ,  vsaj  odkar  ona  uči  tukaj ,  to  pa  je  že  kakšnih  dvajset  let ,  he  he , «  je  ravnatelj  kot  kakšen  televizijski  moderator  nagovoril  Marka  in  mu  pod  nos  porinil  mikrofon .  » Ja ,  pač ,  je  že  tako , «  je  iztisnil  iz  sebe  Mark .  Kaj  pa  naj  bi  rekel ?  » Si  kaj  ponosen  nase ? «  je  vprašal  ravnatelj .

Page  174

( Black / Process  Black  plate )

spraševala  o  dogajanju  v  šoli ,  saj  če  kaj  zelo  škriplje ,  ji  tega  gotovo  ne  bo  povedal .  Lucija  Lupinc  seveda  ni  pomislila ,  da  se  ravno  v  drugem  tednu  marca  izteče  drugo  ocenjevalno  obdobje  in  da  bo  konec  tedna  Mark  domov  prinesel  obvestilo  o  uspehu .  Ko  je  prišla  na  govorilne  ure ,  je  bila  razredničarka  Adela  Bogataj  precej  nejevoljna .  » Si  pa  izberete  ravno  pravi  čas ,  gospa , «  jo  je  namrgodena  sprejela .  » Povsem  neprimerno  je ,  da  pridete  na  govorilne  ure  ob  koncu  ocenjevalnega  obdobja .  Tako  ali  tako  bodo  dijaki  v  petek  dobili  obvestilo  o  uspehu .  Mar  tega  niste  vedeli ? «  » No ,  vseeno , «  je  rekla  Lucija  Lupinc .  » Nisem  hotela  biti  neprijetno  presenečena . «  » Mar  ne  spremljate  sinovih  ocen ? «  je  zajedljivo  vprašala  Adela  Bogataj .  » Saj  jih  spremljam , «  je  rekla  Lucija  Lupinc .  » Pa  mu  ne  verjamete ,  kajne ? «  je  bila  zajedljiva  Adela  Bogataj .  Kako  lahko  tako  zoprna  baba  dela  v  šoli ,  kjer  vsak  dan  prihaja  v  stik  z  različnimi  ljudmi  in  bi  morala  biti  z  njimi  prijazna ,  se  je  sama  pri  sebi  jezila  Lucija  Lupinc .  Na  srečanje  z  njo  pa  se  je  psihično  pripravila ,  zato  je  njena  cinična  vprašanja  niso  preveč  prizadela .  » Mi  lahko  pokažete  redovalnico ? «  je  vprašala ,  ne  da  bi  se  menila  za  njene  pripombe .  Profesorica  Bogatajeva  je  milostno  odprla  redovalnico  pred  rahlo  prestrašeno  Lucijo  Lupinc ,  ki  jo  je  skrbelo ,  kaj  bo  videla  v  njej .

» Veliko  bolje  bi  se  počutila ,  če  bi  spal  pri  nas , «  je  rekla  in  kar  ni  hotela  oditi .  » To  pa  že  ne , «  je  rekel  Mark .  » Lahko  pa  ti  spiš  tukaj ,  če  boš  potem  kaj  bolj  mirna . «  Dedek  je  hotel  nasprotovati ,  vendar  se  je  babica  že  prerinila  skozi  vrata  in  mu  rekla ,  naj  gre  domov  po  njeno  pižamo  in  zobno  ščetko ,  ker  doma  zaradi  skrbi  ne  bi  mogla  zatisniti  oči  in  si  odpočiti .  Dedek  Vladimir  se  je  čez  petnajst  minut  vrnil  z  zahtevanimi  stvarmi  in  babica  si  je  postlala  na  kavču  v  dnevni  sobi .  Zjutraj  jo  je  Mark  našel ,  kako  je  zgroženo  zrla  skozi  okno  in  zmajevala  z  glavo .  » Kako  je  mogoče ,  da  ima  Lucija  tak  vrt ? «  je  nazadnje  rekla ,  ko  jo  je  Mark  podrezal ,  kaj  je  vendar  narobe .  Vrt  je  bil  res  strahotno  zanemarjen .  Ko  je  sneg  skopnel ,  so  se  pokazale  lise  rjave  zemlje  in  šopi  dolge  napol  gnile  trave .  Veje  grmovnic  in  dreves  so  ležale  po  tleh ,  ker  jih  je  polomil  sneg .  Na  tleh  je  bilo  tudi  veliko  lanskega  rjavega ,  gnilega  listja .  » Prava  strahota ! «  je  zavzdihnila  babica .  » Sicer  imam  ogromno  dela  doma ,  ampak  tole  je  treba  nujno  spraviti  v  red . «  » Ampak  res  ni  treba , «  je  nasprotoval  Mark .  » Mami  zagotovo  ne  bo  všeč ,  če  bo  videla ,  da  si  brkljala  po  njenem  vrtu . «  Lucija  Lupinc  se  je  vedno  zelo  trudila ,  da  bi  se  njena  mama  ne  vmešavala  preveč  v  njeno  življenje .  » Veš ,  kaj ,  Mark ?  Tukajle  ljudje  hodijo  mimo  in  gledajo  ta  zanemarjeni  vrt .  To  je  prava  sramota !  Vsi  vedo ,  da

ko  bo  vlekla  ta  ogabni  čik ,  morda  še  česa  spomnila ,  s  čimer  bi  lahko  nadaljevala  pogovor .  Molčala  sta .  In  v  tišini  je  Mark  čutil ,  kako  mu  razbija  srce .  Zdelo  se  mu  je ,  da  mu  ga  bo  vsak  hip  odneslo  nekam  med  zvezde ,  če  se  ne  bo  hitro  spomnil ,  kako  bi  ga  umiril .  » Prav  lepo  imate  tukaj , «  je  rekla  Ajda  nazadnje .  » Mhm , «  je  rekel  Mark .  » Kje  si  pa  prej  živel ? «  je  vprašala  Ajda .  In  potem  je  Mark  nekaj  časa  lahko  pripovedoval  o  tem ,  kje  in  kako  je  živel ,  preden  se  je  preselil  sem .  » Verjetno  je  bilo  zoprno  zamenjati  šolo ,  kajne ? «  je  vprašala  Ajda .  » Kar  precej ,  ja , «  se  je  strinjal .  » No ,  na  srečo  je  bil  šele  prvi  letnik .  V  prvem  letniku  smo  približno  vsi  na  istem .  Vse  je  novo . «  » Ja ,  to  je  res .  Tudi  meni  je  bilo  zoprno ,  ker  sem  morala  med  nove  sošolce ,  namesto  da  bi  nadaljevala  z  lanskimi , «  je  rekla .  » Pa  ti  je  zdaj  dobro ? «  je  vprašal .  » Ja , «  je  rekla  in  ga  globoko  pogledala  s  svojimi  zelenimi  očmi .  » Ta  razred  je  v  bistvu  boljši ,  kot  je  bil  lanski .  In  nekaj  prednosti  imam ,  ker  sem  v  istem  razredu  z  Aljažem .  On  si  dela  lepe  zapiske  in  se  lahko  učim  iz  njih . «  Potem  se  je  zasmejala .  » Kako  je  pa  tebi ? «  je  vprašala .  » V  redu , «  je  rekel .  In  ta  hip  je  bilo  res  vse  zelo  v  redu .  Sploh  si  ni  mogel  predstavljati ,  da  bi  kdaj  hodil  v  razred ,  v  katerem  ne  bi  bilo  Ajde .  Ta  misel  ga  je  pravzaprav

( Black / Process  Black  plate )

( Black / Process  Black  plate )

» Se  ne  da  nič  več  narediti ? «  je  upajoče  vprašala  Lucija  Lupinc .  » Gospa ,  poglejte  no !  Profesor  Vrabec  ni  čarovnik .  Prepričana  sem ,  da  se  je  zelo  trudil  za  Marka .  Tak  pač  je .  Naiven  idealist ,  ki  misli ,  da  lahko  iz  vsakega  mulca  na  šoli  izvleče  najboljše ,  kar  je  v  njem , «  ga  je  mimogrede  okrcala ,  ne  da  bi  se  zavedala ,  da  ta  izjava  več  pove  o  njej  kot  o  profesorju  matematike .  » No ,  saj  to  ni  tako  slabo , «  je  poskušala  Lucija .  Bogatajeva  ji  je  namenila  usmiljen  pogled .  » Mislim ,  da  je  za  vas  najbolje ,  da  se  sprijaznite  z  dejstvi .  Najmanj  boleče  bo , «  je  rekla .  » Nima  smisla ,  da  smo  sentimentalni . «  Luciji  Lupinc  se  je  zdelo ,  da  profesorica  Bogatajeva  naravnost  uživa  v  svojem  pridiganju  in  da  bi  jo  kar  pobralo  od  hudega ,  če  bi  se  Mark  izmazal  brez  popravnega  izpita .  Ko  je  Lucija  Lupinc  odhajala ,  je  srečala  ravnatelja .  Tega  si  res  ni  želela .  Ravnatelj  se  je  vse  šolsko  leto  zelo  zavzemal  za  njenega  sina .  Bil  je  na  tekočem  o  vsaki  njegovi  oceni  in  o  vsem ,  kar  je  počel  v  šoli .  Prijazno  jo  je  pozdravil  in  ji  predlagal :  » Svetujem  vam ,  da  poiščete  Marku  čim  boljšega  inštruktorja  za  matematiko .  Ta  bitka  je  za  zdaj  izgubljena .  Škoda ,  res  škoda ,  da  je  bil  tako  trmast .  Ampak  očitno  ga  mora  nekaj  hudo  treščiti  po  glavi ,  da  se  bo  zresnil . «  » Pa  saj  je  postal  zelo  resen , «  ga  je  zagovarjala  Lucija  Lupinc .

( Black / Process  Black  plate )

Page  206

( Black / Process  Black  plate )

( Black / Process  Black  plate )

nih  stolov  in  si  prižgal  cigareto .  Naročil  je  pivo .  Sklenil  je ,  da  bo  užival .  Prisegel  si  je ,  da  niti  ene  sekunde  več  ne  bo  zapravil  v  šoli .  S  pomilovanjem  je  razmišljal  o  sošolcih ,  ki  zdajle  sedijo  v  učilnici ,  profesorica  Korunova  pa  jim  razlaga  o  pokvarjencu  Tartuffu ,  ki  ga  je  bilo  treba  prebrati  za  domače  branje .  Sonce  jim  sveti  skozi  okna  in  kuhajo  se  v  poznopomladanski  vročini  in  le  sanjajo  lahko  o  taki  svobodi ,  ki  jo  pravkar  uživa  on .  Prvo  pivo  je  hitro  poniknilo ,  naročil  si  je  še  enega .  Sonce  mu  je  prijetno  grelo  hrbet ,  da  si  je  slekel  kavbojsko  jakno .  Mimo  so  prišle  študentke  in  ga  z  zanimanjem  pogledovale .  Gledal  je  njihove  dolge  lase  in  dolge  noge  in  oble  prsi  pod  napetimi  majicami .  Najlepša  med  njimi  mu  je  pomežiknila ,  potem  pa  so  odšle .  Življenje  je  kul ,  je  pomislil  že  rahlo  okajen ,  saj  ni  bil  navajen  alkohola .  Kaj  bi  dal ,  da  bi  tule  ob  njem  sedela  Ajda ,  ga  je  spreletelo .  Potem  je  zamahnil  z  roko .  Saj  je  vse  brez  zveze .  Mogoče  je  tudi  Ajda  brezzvezna ,  si  je  rekel .  Naročil  je  novo  škatlico  cigaret  in  še  eno  pivo .  Začutil  je  rahlo  slabost  v  želodcu ,  pa  je  tudi  nad  tem  zamahnil  z  roko .  Sonček ,  pivce ,  čiki  in  seksi  bejbike ,  ki  hodijo  mimo  –  kaj  bi  še  hotel ?  Človek  mora  biti  zadovoljen  z  majhnimi  rečmi ,  pa  je  lahko  srečen .  Misli  so  se  mu  že  čudno  brkljale .  Mama  bo  znorela ,  je  pomislil .  Mama  bi  znorela ,  če  bi  ga  videla ,  se  je  popravil .  Romanova  bo  zbrcal .  Ajdo  bo  ob  pravi  priložnosti  potegnil  k  sebi ,  kot  je  zadnjič  videl  v  nekem  filmu  o  Jamesu  Bondu ,  in  jo  poljubil ,  pa  bo  za  vedno  njegova .  Za  zmeraj .  Do  večnosti .

( Black / Process  Black  plate )

Irena  Velikonja  Leto  v  znamenju  polža  Uredila  Breda  Rajar  Ilustracija  naslovnice  Ana  Košir  Jezikovno  pregledala  Ljuba  Šušteršič  Likovno - grafično  uredila  Helena  Vrišer  Glavna  urednica  Tanja  Železnik  Izvršna  direktorica  Divizije  založništev  Ada  de  Costa  Petan
