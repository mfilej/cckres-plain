 
Page  1

Miti  in  legende  v  slovenskem  izročilu

Rezljana  skrinja  z  letnico  1852 ;  Tolminsko .

VIRI  IN  LITERATURA  /  REFERENCES  Arhiv  Inštituta  za  slovensko  narodopisje  pri  ZRC  SAZU .  Jakob  Kelemina ,  Bajke  in  pripovedke  slovenskega  ljudstva ,  Celje  1930 .  Ivan  Grafenauer ,  Slovenske  pripovedi  o  Kralju  Matjažu ,  Ljubljana  1951 .  Milko  Matičetov ,  Narodopisna  bibliografija ,  v :  Traditiones  28  ( 1999 ) ,  št.  1 ,  str.  13 – 28  ( sestavila  Sinja  Zemljič  Golob ) .  Divja  jaga .  Slovenska  ljudska  pripoved .  Izbral ,  uredil  in  spremno  besedo  napisal  Franček  Bohanec ,  Ljubljana  1994 .  Zbirka  Zakladnica  slovenskih  pripovedi  1 – 6 ,  Radovljica  1999 – 2005  ( avtorji :  Zmago  Šmitek ,  Monika  Kropej ,  Roberto  Dapit ) .  Damjan  Ovsec ,  Slovanska  mitologija  in  verovanje ,  Ljubljana  1991 .  Zmago  Šmitek ,  Mitološko  izročilo  Slovencev .  Svetinje  preteklosti ,  Ljubljana  2004 .  Monika  Kropej ,  Gesla  o  mitologiji ,  v :  Slovenski  etnološki  leksikon ,  ur .  Angelos  Baš  idr. ,  Ljubljana  2004 .

Bog  je  prvi  dan  ustvaril  nebo  in  Zemljo .  Pozneje  je  naredil  svet .  Tretji  dan  je  ukazal ,  da  so  se  reke  skupaj  stekale .  Potem  pa  je  iz  prsti  napravil  Adama .  A  opazil  je ,  da  je  človeku  dolgčas ,  in  je  sklenil :  » Napravil  mu  bom  še  tovarišico . «  Ko  je  Adam  trdno  spal ,  mu  je  vzel  rebro .  Iz  tega  rebra  naj  bi  nastala  ženska .  A  od  nekod  je  skočila  lisica  in  mu  izmaknila  rebro .  Bog  jo  je  hitro  zgrabil  in  ji  odtrgal  rep  ( iz  njega  je  nato  ustvaril  Evo ) .  Zato  so  danes  ženske  tako  zvite  kot  zvitorepke .

Kako  je  na  onem  svetu

Pred  mnogimi  stoletji  je  bila  štajerska  zemlja  poraščena  z  gostimi  gozdovi ,  v  njih  pa  so  živele  strašne  divje  zveri .  Tedaj  je  pri  nas  vladal  kralj ,  ki  so  ga  imenovali  Kralj  Matjaž .  Bil  je  zelo  dober  kralj .  Kmetom  ni  bilo  treba  plačevati  davkov .  Svojim  vojakom  je  nekoč  zaukazal  podreti  in  posekati  gozd  za  gozdom  po  vsej  štajerski  deželi .  Tako  so  prišli  do  Svete  gore ,  da  bi  iztrebili  tudi  njena  drevesa .  Pod  goro  je  bil  studenec ,  okrog  njega  pa  velika  gošča .  Tam  so  se  vojaki  ustavili ,  saj  nihče  ni  upal  posekati  niti  enega  drevesa .  Kralj  Matjaž  jih  vpraša :  » Zakaj  pa  ne  posekate  tega  drevja ? «  Oni  so  mu  rekli :  » Na  tej  gori  so  vile  in  gorje  tistemu ,  ki  poseka  tu  eno  samo  drevo . «  Ob  tem  se  je  Kralj  Matjaž  zakrohotal ,  izdrl  enemu  od  vojakov  sekiro  iz  rok  in  šel  k  studencu .  Ob  njem  je  rasla  lepa  tanka  jelša .  Kralj  Matjaž  zamahne  s  sekiro  po  njej .  Sekiro  hoče  izdreti ,  da  bi  še  drugič  zamahnil ,  a  je  ni  mogel .  Z  gore  pa  se  je  zaslišalo  strašno  grmenje  in  nekdo  je  zakričal :  » Joj  tebi ,  Kralj  Matjaž ! «  V  tem  hipu  je  Sveta  gora  zagrnila  Kralja  Matjaža  in  vse  njegove  vojake .  Ubilo  jih  ni ,  samo  votlina  se  je  nad  njimi  naredila  in  v  njej  zdaj  vsi  spijo ,  Kralj  Matjaž  in  njegova  vojska .  Vsakih  sto  let  prileti  zlata  ptica  in  kroži  okoli  Svete  gore .  Prav  tedaj  se  zdrami  Kralj  Matjaž  in  posluša .  Pa  je  vse  tiho  okoli  njega ;  on  pa  spet  zaspi .  Ko  bo  največja  stiska  na  svetu ,  tedaj  bo  vstal .  To  pa  bo ,  ko  bo  Turek  ves  svet  premagal .  Takrat  bo  priletela  tista  zlata  ptica  in  bo  tako  žalostno  zapela ,  da  se  bo  Sveta  gora  odprla .  Kralj  Matjaž  se  bo  zbudil  s  svojimi  vojaki .  Vile  bodo  Matjažu  spet  naklonjene  in  mu  bodo  pomagale .  Blizu  te  gore  pa  bo  tak  strašen  boj  med  Turkom  in  Kraljem  Matjažem ,  da  se  bosta  tresla  zemlja  in  nebo .  Turek  bi  sicer  zmagal ,  a  mu  bodo  vile  zmedle  vso  vojsko  in  nanjo  metale  blisk  in  grom .

Peter  Klepec  je  bil  doma  iz  Osilnice  pri  hrvaški  meji .  Rodil  se  je  kot  nezakonski  sin  revne  matere .  Pastirji ,  s  katerimi  je  pasel ,  so  ga  večkrat  zasramovali ,  da  nima  očeta .  Tepli  so  ga  in  mu  povzročali  razne  neprijetnosti .  Nekoč  ni  mogel  več  prenašati  njihove  nadležnosti ,  zato  odide  domov .  Prav  na  kresni  dan  je  bilo ,  ko  imajo  voli  navado ,  da  se  borijo  med  seboj .  Tu  sreča  vola  in  mu  potoži  o  hudobijah  tovarišev .  Vol  mu  odgovori :  » Odlomi  šibico ,  ki  je  v  enem  letu  zrasla ,  in  pojdi  z  menoj .  Nad  mene  pride  vol ,  ki  se  bo  hotel  boriti  z  mano  in  je  močnejši  od  mene .  Ti  mi  lahko  pomagaš  tako ,  da  nasprotnika  udariš  s  šibo .  Tako  mi  pripomoreš  k  zmagi ,  sam  pa  boš  postal  tako  močan ,  da  te  nihče  ne  premaga . «  Tako  se  je  tudi  zgodilo .  Ko  se  je  Peter  znova  srečal  s  pastirji  na  paši ,  so  ga  spet  hoteli  natepsti ,  on  pa  je  vse  premagal .  Prijokajo  domov  in  začno  tožiti ,  kaj  zdaj  z  njimi  počne  tisti  Klepec ,  ki  so  mu  bili  prej  vedno  kos .  Povsod  se  je  razvedelo ,  kako  je  močan .  Cesar  ga  je  poklical  na  Dunaj  in  mu  dejal :  » Ker  o  tvoji  moči  toliko  slišim ,  mi  jo  pokaži . «  Klepec  gre  na  ulice  in  vse  težke  vozove  s  tovorom  vred  prestavi ,  da  so  bili  obrnjeni  proti  tistemu  kraju ,  od  koder  so  prišli .  Cesar  pravi :  » Vozniki  bodo  te  vozove  le  težko  nazaj  obračali ,  ti  jim  jih  spet  obrni ,  kot  so  bili  poprej . «  Tudi  to  stori  Klepec ,  potem  naroči ,  naj  mu  prinesejo  dvanajst  podkev .  Ko  so  mu  jih  dali  v  roke ,  jih  je  vse  naenkrat  raztegnil  in  zravnal .  Potlej  mu  pravi  cesar :  » Na  meji  med  Kranjsko  in  Hrvaško  je  neki  strašno  velik  Turek ,  90  centov  težak ,  ki  vsak  dan  kliče  naše  ljudi  na  dvoboj .  Če  si  ga  upaš  premagati ,  ti  bom  močno  hvaležen ;  ta  dvoboj  bo  odločil ,  čigava  bo  dežela . «  Klepec  obljubi ,  da  se  bo  poskusil  z  velikim  Turkom  in  mu  povrnil  za  zaničevanje  cesarstva .  Vse  je  bilo  pripravljeno  za  dvoboj .  Avstrijski  in  tudi  turški  cesar  sta  sama  pripeljala  vsak  svojega  junaka .  Najprej  pa  so  se  dogovorili  za  kosilo .  Turški  junak  je  hotel  dvanajst  bokalov  vina  in  devet  hlebov  kruha ;  Klepec  pa  je  bil  dosti  skromnejši  in  si  je  zaželel  le  polič  vina  in  pol  hleba  kruha .  Med  jedjo  je  Turek  zaničljivo  pogledoval  Klepca .  Potem  pa  se  je  začel  boj :  navzkriž  sta  se  za  rame  zgrabila  in  Klepec  je  svojega  nasprotnika  tako  stresel ,  da  je  vse  vino  od  njega  odteklo .  Ko  je  sultan  ali  turški  cesar  videl ,  da  z  njegovim  borcem  ne  bo  nič ,  zavpije  Klepcu ,  naj  ga  trešči  ob  zid ,  in  ta  res  stori  tako .  Potem  je  Klepec  zasledoval  turško  vojsko  vse  do  Beograda  in  za  njo  metal  drevesna  debla .  Pri  Beogradu  je  zasadil  meč  v  zemljo ,  in  ko  je  Turke  gnal  še  naprej ,  je  dejal :  » Če  se  bo  meč  pogreznil  v  zemljo ,  pomeni ,  da  je  potrebna  pomoč  v  sili ;  če  pa  se  bo  sam  dvignil  iz  zemlje ,  je  to  znamenje  lahke  zmage . «  Meč  se  je  res  pogrezal  ali  se  dvigal  iz  zemlje ,  nazadnje  pa  je  Klepec  vendarle  srečno  premagal  Turke .  Avstrijski  cesar  mu  je  dal  za  plačilo  vse ,  kar  si  je  želel ,  to  pa  je  bilo  dovoljenje  za  lov ,  oprostitev  davkov  in  še  več  drugih  reči .  Klepec  si  je  potlej  napravil  leseno  hišo .  Vsako  steno  je  naredil  le  iz  treh  debelih  tramov ,  ki  jih  je  položil  enega  na  drugega .  Kot  sem  sam  slišal  od  nekaterih  ljudi  iz  Osilnice  in  njene  okolice ,  ta  hiša  še  danes  stoji .

Tri  čarovnice  so  vabile  mladega  fanta ,  da  bi  šel  z  njimi  k  čarovniku ;  fant  ni  hotel ,  a  iz  radovednosti  se  je  splazil  zvečer  za  njimi .  V  gozdu  so  sedle  na  smrekovo  vejo .  Pride  čarovnik  po  ritensko  in  sede  na  isto  vejo .  Fant ,  ne  bodi  len ,  se  oprime  veje  od  spodaj .  Čarovnice  ga  niso  mogle  opaziti ,  ker  je  bil  gologlav .  Veja  je  vse  pripeljala  do  čarovnikove  koče  sredi  gozda .  Fant  je  pravočasno  odskočil  in  se  skril  v  leščevje .  Tako  je  bil  čarovnicam  neviden ,  ker  ima  leska  moč ,  da  napravi  človeka  nevidnega ,  in  slišal  je  ves  pogovor .  Čarovnik  se  je  hudoval  nanje ,  ker  mu  niso  pripeljale  novega  učenca .  Čarovnico ,  ki  bi  morala  fanta  privesti ,  je  raztrgal ,  njene  kosti  pa  razmetal  okoli  hiše .  Ena  je  priletela  tudi  v  fantovo  skrivališče  in  ta  jo  je  shranil .  Zjutraj  sta  zbirali  čarovnici  kosti  tovarišice ,  a  manjkala  jima  je  ena  kost .  Čarovnik  ju  je  tolažil ,  češ  če  je  ne  najdeta ,  je  tudi  bezgova  palica  dobra ;  odlomil  je  bezgovo  šibo ,  debelo  kakor  manjkajoča  kost .  Nato  so  se  sprijele  vse  kosti  in  tretja  čarovnica  je  bila  spet  v  družbi  ostalih .  Čarovnik  jih  je  še  svaril ,  naj  nikar  ne  omenjajo ,  da  ima  ena  med  njimi  bezgovo  kost .  Fant  se  je  spet  oprijel  čarovniške  veje  od  spodaj  in  ta  ga  je  zanesla  nazaj  na  kraj  gozda .  Drugi  dan  je  zabrusil  čarovnici :  » Kaj  boš  ti ,  ko  imaš  bezgovo  kost ! «  Pri  priči  se  je  čarovnica  zgrudila  mrtva .

Velikani  ( ajdi )

Intarzirana  skrinja ,  19.  stoletje ;  Goriško .

Zlato  jabolko

Sveti  Osvald

V  gornjem  Rožu  in  pri  Zilji  so  nekoč  peli  prav  lepo  pesem  o  svetem  Osvaldu .  Meni  so  o  tej  pesmi  pripovedovali  le  kratko  vsebino .  Sveti  Osvald  je  bil  puščavnik  in  je  v  gozdu  prebival  triintrideset  let ;  brada  mu  je  zrasla ,  da  bi  se  bil  lahko  odel  z  njo .  Tičica  je  priletela ,  tičica ,  lep  bel  golobček ,  in  je  Osvaldu  govorila :  » Oj ,  Osvald  moj ,  pojdi  no  domov .  Na  tvojem  domu  ni  gospodarja ,  da  se  boš  oženil . «  » Kako  se  bom  jaz ,  Osvald ,  oženil ,  ko  pa  ne  poznam  prave  neveste ?  Ena  je  sicer  nevesta  zame ,  pa  je  daleč  za  silnim  morjem ,  lepa  zamorka . «  » Lep  prstan  mi  daj ,  oj  Osvald ,  in  ga  nesem  čez  morje  nevesti ,  lepi  zamorki . «  Sveti  Osvald  da  golobčku  svoj  zlati  prstan ,  ki  se  je  svetil ,  da  bi  luč  pri  njem  prižgal .  Beli  golobček  odleti  visoko  čez  silno  morje  in  nese  prstan  v  svojem  kljunčku .  Huda  burja  se  vzdigne  na  morju  in  golobčku  pade  prstan  iz  kljunčka .  Golobček  se  za  prstanom  požene  in  ga  ujame  prej ,  preden  prstan  doseže  morje .  Beli  golobček  se  je  tako  zelo  ustrašil ,  da  je  pri  priči  čez  in  čez  počrnel .  Zlati  prstan  srečno  prinese  lepi  nevesti  zamorki  in  črni  golobček  se  vrne  k  svetemu  Osvaldu  in  od  zamorke  prinese  zakonski  prstan .  Sveti  Osvald  velja  za  mogočnega  priprošnjika  v  morskih  nevarnostih .  Slikajo  ga  kot  vrlega  viteza ,  ki  kleči  nad  oblaki ,  pod  njim  pa  silno  morje  in  barka  v  hudi  burji .  Na  roki  mu  sedi  črn  golobček ,  ki  drži  v  svojem  kljunčku  prstan  neveste  zamorke .  Nekateri  narobe  mislijo ,  da  je  ta  črna  ptica  vran ,  a  je  le  bel  golobček ,  ki  je  od  strahu  počrnel .
