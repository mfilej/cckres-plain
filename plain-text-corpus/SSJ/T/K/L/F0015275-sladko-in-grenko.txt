 
Danielle  Steel

India  je  opazovala  najmlajšega  sina .  Izmotal  se  je  iz  kopice  dečkov ,  ki  so  popadali  nanj ,  ko  je  zabil  gol ,  in  pomahal  materi .

Ko  se  jim  je  India  približala ,  se  je  Gail  Jones ,  s  katero  sta  že  dolgo  prijateljevali ,  zazrla  kvišku  in  se  ji  nasmehnila .  Brž  ko  je  India  izvlekla  nov  film  iz  žepa ,  je  Gail  napravila  prostor  na  klopi ,  da  je  sedla  k  njej .  Končno  so  spet  pognali  listi  na  drevesih  in  vse  so  bile  dobre  volje .  Gail  ji  je  z  nasmehom  ponudila  kartonast  kozarec  s  kapučinom .  Bil  je  sestavni  del  obreda ,  zlasti  v  hudo  mrzlih  zimah ,  ko  so  gledale  svoje  otroke ,  medtem  ko  so  se  igrali  z  žogo  na  zasneženem  igrišču ,  in  so  morale  cepetati  z  nogami  in  se  ves  čas  gibati ,  da  jih  ni  zeblo .

» Samo  še  tri  tedne  in  šole  bo  konec , «  je  rekla  Gail  z  olajšanjem ,  medtem  ko  je  srebnila  kapučino ,  iz  katerega  se  je  kadilo .  » Bog ,  kako  sovražim  te  igre ,  neznansko  si  želim ,  da  bi  imela  deklice ,  vsaj  eno .  Nekega  dne  se  mi  bo  zmešalo  od  tega  življenja  s  suspenzoriji , «  je  dodala  s  skesanim  nasmehom ,  ko  se  ji  je  India  nasmehnila  v  odgovor ,  namestila  film  v  aparat  in  ga  zaprla .  Gailino  pritoževanje  ni  bilo  nič  novega .  Minulih  devet  let  se  je  nenehno  pritoževala ,  ker  je  opustila  odvetniško  kariero .

» Pa  naj  jih , «  se  India  ni  pustila  spodnesti .

» Ker  si  tako  dobra  in  popolna  žena , «  jo  je  podražila  Gail .  Z  Indijo  sta  bili  že  dolgo  prijateljici  in  sta  se  lahko  zanesli  druga  na  drugo .  Popolnoma  sta  se  sprejemali  in  India  je  nikoli  ni  kritizirala  zaradi  moških ,  s  katerimi  je  spala ,  čeprav  ni  odobravala  niti  docela  razumela ,  zakaj  to  počne .  Edina  razlaga  je  bila ,  da  je  v  Gail  neka  praznina ,  ki  je  ne  more  zapolniti .

» Kljub  temu  mislim ,  da  zapravljaš  svoj  talent , «  jo  je  zbodla  Gail ,  dobro  vedoč ,  da  je  to  edina  razpoka  v  Indijinem  oklepu ,  edina  tema ,  o  kateri  si  je  včasih  dovolila  resno  razmišljati .  » Morala  bi  se  vrniti  na  delo . «  Gail  je  vedno  govorila ,  da  je  India  izjemno  nadarjena .  Trdila  je ,  da  je  pravi  zločin ,  ker  ne  razvija  svojega  daru .  Toda  India  je  vztrajala ,  da  se  bo  lahko  pozneje  vrnila  na  delo ,  če  ji  bo  do  tega .  Zaenkrat  ni  imela  ne  časa  ne  nagnjenja  za  kaj  več  kot  kako  občasno  reportažo .  Preveč  dela  je  imela  z  otroki ,  pa  tudi  Douga  ni  hotela  razburjati .  » Poleg  tega , «  je  podražila  Gail ,  » boš  začela  kositi  z  Dougom ,  če  se  bom  vrnila  na  delo .  Me  imaš  za  tako  neumno ? «  Zasmejali  sta  se  ob  možnosti ,  in  ko  je  Gail  zmajala  z  glavo ,  so  njene  oči  veselo  poplesavale .

» Pravkar  polnim  pomivalni  stroj , «  je  rekla  z  nasmehom .  » Se  ujema  s  tvojo  podobo  o  meni ? «  Zasmejala  se  je ,  on  pa  je  zastokal .

» Svetu  mogoče ,  čeprav  mi  laskaš .  Nikoli  nisem  bila  tako  dobra .  Vendar  ne  bi  naredil  usluge  mojim  otrokom . «

» Nikar  me  povsem  ne  pozabi , «  je  vzdihnila ,  saj  so  jo  zaradi  naloge ,  ki  jo  je  pravkar  zavrnila ,  preplavljali  občutki ,  ki  jih  že  dolgo  ni  zaznala .  Resnično  si  je  želela ,  da  bi  delala  reportažo  o  Koreji ,  in  čutila  se  je  oropano ,  ker  jo  je  morala  odkloniti .  Ni  bila  zamera ,  le  grenko  razočaranje ,  tiste  vrste  žrtev ,  o  kakršnih  je  sinoči  govorila  Dougu

» Pozabil  bom  nate ,  če  se  ne  boš  kmalu  lotila  česa  pomembnega .  Ne  moreš  večno  fotografirati  Miklavža . «

» Prav ,  no ,  a  mogoče  bi  morala  sprejeti  naslednjo . «

» Popij  dovolj  vina ,  pa  boš  pozabila .  Ob  tem  sem  se  spomnila ,  da  sem  v  torek  zmenjena  z  Danom  za  kosilo . «

» Mogoče  bi  jih  lahko  v  času  kosila ,  če  bi  za  spremembo  ostala  doma , «  ji  je  ponagajala  India ,  ko  ji  je  Gail  pomahala  in  odhitela  k  blagajni .  India  je  nakupila  stvari ,  ki  jih  je  potrebovala  za  konec  tedna .  Njeno  življenje  res  ni  bilo  razburljivo ,  ampak  mogoče  ima  Gail  prav .  Naloga  v  Koreji  bi  bila  zelo  depresivna  stvar .  Verjetno  bi  se  hotela  vrniti  z  naročjem  neposvojenih  korejskih  dojenčkov ,  da  bi  jih  rešila  pred  smrtjo .

» Če  mi  hočeš  povedati ,  da  vara  Jeffa ,  naj  ti  zaupam ,  da  mi  je  to  znano  že  nekaj  let .  In  če  je  toliko  slep ,  da  ne  vidi ,  si  je  sam  kriv .  Gail  teka  za  vsakimi  hlačami  v  Westportu .  Je  to  tisto ,  s  čimer  mi  groziš ?  Gre  za  to ? «  Besno  je  zrl  vanjo ,  ko  jima  je  natakar  stregel  z  glavno  jedjo .  Njun  romantični  večer  je  bil  pokvarjen .

» Nimaš  časa ,  da  bi  širila  svoje  obzorje , «  je  stvarno  dejal .  » Preveč  dela  imaš  z  otroki .  Če  ne  želiš  najemati  varušk  ali  jih  puščati  v  šoli .  Si  mislila  to ,  India ?  Ker  resnično  ni  druge  poti  in  odkrito  rečeno ,  ne  bi  ti  dovolil .  Njihova  mati  si  in  potrebujejo  te . «

» Nikakor  me  ne  dolgočasite .  In  nisem  Gail . «

» Tako  se  torej  počutiš ?  Kot  Gail ? «  Videti  je  bil  zaskrbljen .

» Ne  točno  tako .  Veliko  bolj  srečna  sem  kot  ona .  Vendar  razmišljam  tudi  o  svoji  prihodnosti .  Kako  bo ,  ko  bodo  otroci  odšli ?  Kaj  bom  delala ?  Tekala  okrog  in  fotografirala  otroke ,  ki  jih  ne  poznam ? «

» Ne  ve ,  kaj  išče , «  je  žalostno  pripomnila  India .  » Išče  ljubezen ,  ker  je  Jeff  ne  vzburja  več . «  Verjetno  mu  tega  ne  bi  smela  priznati ,  je  pomislila ,  a  ker  je  vedel  za  Gailino  nezvestobo ,  stvari  ni  veliko  spremenilo .

» Nisem  prepričana ,  da  se  povsem  moti .  Mislim  le ,  da  ne  sledi  pravi  poti , «  je  mirno  odvrnila  India .  » Žalosti  jo  misel ,  da  nikoli  več  ne  bo  zaljubljena .  Verjetno  z  Jeffom  nista  več  nora  drug  na  drugega . «

» Misliš ,  da  je  neumno ,  če  si  po  petnajstih  ali  dvajsetih  letih  še  zaljubljen  v  svojega  partnerja ? «  India  ni  mogla  verjeti  svojim  ušesom .

» Nocoj  je  bilo  prijetno , «  je  rekel ,  ko  je  zapeljal  na  dovoz  pred  hišo ,  medtem  ko  se  je  India  trudila ,  da  ne  bi  mislila  na  vozel  v  želodcu .  » Zadovoljen  sem ,  da  sva  rešila  to  vprašanje  o  karieri .  Sedaj  verjetno  razumeš  moje  občutke  o  tem .  Dobro  bi  bilo ,  ko  bi  naslednji  teden  poklicala  Raoula  in  mu  rekla ,  naj  te  sname  z  liste . «  Izrazil  je  svoje  mnenje  in  pričakoval ,  da  bo  izpolnila  njegove  ukaze .  Gospodar  je  povedal  svoje .  Takega  ni  poznala ,  res  pa  je ,  da  ga  v  vseh  štirinajstih  letih  nikoli  ni  izzvala .

» Pa  ja  nisi  še  vedno  vznemirjena  zaradi  Gailinih  traparij ? «  Za  trenutek  je  oklevala ,  nato  pa  zmajala  z  glavo .  Bil  je  tako  gluh ,  tako  slep ,  tako  neumen ,  da  se  mu  še  sanjalo  ni ,  kako  jo  je  prizadel .  Vedela  je ,  da  nima  smisla  govoriti  ali  se  truditi  s  pojasnili .  In  ko  ga  je  gledala ,  je  zagotovo  vedela ,  da  nikoli  ne  bo  pozabila  tega  trenutka .

» Samo  počakaj ,  da  vidiš  njihovo  jadrnico , «  je  dejal  Dick  z  občudovanjem .  » Ves  svet  sta  objadrala  na  njej  in  res  je  imenitna .  Priplula  bosta  iz  New  Yorka  s  kakimi  šestimi  prijatelji  in  ostala  dober  teden .  Vsekakor  moraš  pripeljati  otroke ,  da  si  jo  ogledajo . «

Parkerjeva  sta  se  opravičila ,  ker  se  jima  je  mudilo  domov .  Pričakovala  sta  prijatelje .  India  je  obljubila ,  da  ju  bosta  s  Samom  v  dnevu  ali  dveh  obiskala ,  obenem  pa  ju  je  povabila ,  naj  jo  obiščeta ,  kadar  koli  se  jima  bo  zahotelo .

» Brez  šale .  Razloži  mi  to ,  dr.  Parkerjeva . «

» Je  že  dobro ,  vedno  se  me  lahko  lotiš .  Je  pač  tako ,  da  te  ljubim ,  čeprav  imaš  neomajno  mnenje  o  številnih  stvareh . «

» Verjetno  plujejo  v  jahtni  klub . «  Razvili  so  dodatno  trikotno  jadro  živih  barv  in  pogled  na  jadrnico ,  ko  je  plula  mimo  hiše ,  je  bil  osupljiv .  India  je  odhitela  v  svojo  sobo  in  pograbila  fotoaparat .  S  Samom  sta  stekla  na  verando  in  uspelo  jih  je  nekaj  čudovitih  posnetkov .  Rekla  si  je ,  da  jih  mora  nekaj  podariti  Dicku  Parkerju ,  brž  ko  jih  bo  razvila .  Jahta  je  bila  nekaj  izjemnega .

» Mogoče  bi  bilo  bolje  malo  počakati ,  Sam .  Šele  osem  je . «

Oglasila  se  je  Jenny .  India  se  je  opravičila ,  ker  telefonira  tako  zgodaj ,  a  ko  ji  je  pojasnila  položaj ,  se  je  Jenny  nasmejala  Samovi  nestrpnosti .

» No ,  midva  s  Samom  bova  šla  na  kosilo , «  je  lahkotno  izjavila  India ,  » saj  so  naju  povabili .  Mogoče  nas  bodo  še  kdaj ,  da  boste  šli  še  vi  trije .  Natančno  si  jo  bova  ogledala  in  naredila  bom  veliko  fotografij . «  Šestdesetmetrska  jahta  je  zagotovo  dogodek ,  ki  ga  ne  gre  zamuditi ,  tudi  v  njenem  albumu  ne .

» Pazi ,  da  boš  naredila  veliko  posnetkov , «  jo  je  opomnil  in  zasmejala  se  je .  Bila  je  vesela ,  ker  je  bil  tako  srečen  in  vznesen .  Njeno  navdušenje  je  bilo  skoraj  enako  njegovemu .

Brez  težav  sta  prispela  v  jahtni  klub  in  se  odpeljala  po  pomolu .  Jadrnice  ni  bilo  moč  spregledati ,  saj  je  bila  na  koncu  pomola  vidna  vsenaokrog ,  jambor  je  štrlel  sedemnajst  nadstropij  v  nebo .  Na  prvi  pogled  je  bila  skoraj  večja  od  jahtnega  kluba .  Ob  njej  je  bilo  zasidranih  še  nekaj  lepih  jadrnic ,  a  nobena  se  še  zdaleč  ni  mogla  primerjati  s  srebrno  modro  lepotico .  India  si  je  globoko  oddahnila ,  ko  je  zagledala  Parkerjeva ,  ki  sta  ju  pričakovala .  Bila  bi  v  precejšnji  zadregi ,  če  bi  se  morala  sama  povzpeti  med  tujce .  Samu  seveda  ne  bi  bilo  mar ,  pa  če  bi  se  moral  plaziti  med  pirati ,  da  bi  stopil  nanjo .  Planil  je  po  ladijskem  mostiču  v  objem  Dicka  Carterja .  India  mu  je  sledila  tik  za  petami .  Kolesi  sta  pustila  na  pomolu .  Oblečena  je  bila  v  kratke  bele  hlače  in  belo  majico  s  kratkimi  rokavi ,  lase  pa  si  je  počesala  s  čela  in  spela  z  belim  trakom .  Ko  se  je  bližala  Parkerjevima  in  se  smehljala ,  je  bolj  spominjala  na  Samovo  starejšo  sestro  kot  na  mater .

» Ti  si  gotovo  Dickov  prijatelj  Sam .  Kaj  te  je  tako  dolgo  zadržalo ?  Čakali  smo  te . «

Počasi  se  je  odpravila  proti  spalnici ,  ko  jo  je  obšla  še  bolj  čudna  misel .  Nenadoma  se  je  vprašala ,  kako  bi  bilo ,  ko  bi  morala  vse  početi  sama ,  ko  ne  bi  bila  več  poročena  z  Dougom .  Kako  drugače  bi  bilo ?  Tudi  sedaj  je  vse  delala  sama .  Skrbela  je  za  otroke ,  tu  je  bila  sama .  Za  vse  je  bila  odgovorna ,  vse  delo  je  bilo  na  njenih  ramenih ,  skrbela  je  za  otroke ,  jih  negovala ,  jim  kuhala  in  pospravljala .  Res ,  da  jih  ni  vzdrževala .  Misel  je  bila  srhljiva ,  a  kaj ,  ko  bi  jo  Doug  zapustil ?  Ko  bi  umrl ?  Bi  se  njeno  življenje  res  tako  zelo  spremenilo ?  Bi  se  počutila  bolj  samo ,  kot  se  je  sedaj ,  ko  ve ,  da  mu  pomeni  le  orodje ,  nekakšno  prikladnost ?  Kaj  bi  se  zgodilo  z  njo ,  ko  bi  ga  izgubila ?  Podobne  skrbi  so  jo  obhajale  pred  leti ,  ko  so  bili  otroci  še  majhni  in  je  čutila ,  da  ne  bi  mogla  živeti  niti  ure  brez  njega .  Toda  takrat  je  verjela ,  da  je  zaljubljen  vanjo .  Sedaj  je  spoznala ,  da  je  ne  ljubi  in  ne  čuti  niti  potrebe ,  da  bi  jo .  Kaj  bi  pomenilo  biti  brez  njega ?  Že  misel  je  bila  nekakšno  izdajstvo .  Toda  nihče  ne  more  poznati  njenih  misli .  Nikoli  se  jih  ne  bi  upala  ubesediti ,  nikomur ,  še  Gail  ne .  In  zagotovo  ne  Dougu .

Obljubila  je  otrokom ,  da  jih  bodo  čakali  borovničevi  kolački  in  sadna  solata ,  imeli  pa  so  tudi  štiri  zavoje  žitaric .  Prejšnji  večer  so  ji  zaupali  načrte  za  ta  dan ,  večerjali  naj  bi  pri  prijateljih ,  in  vedela  je ,  da  jim  bo  dobro  brez  nje .  Če  se  bodo  znašli  v  težavah ,  se  bodo  zatekli  k  sosedom .  Napisala  jim  je  številko  satelitnega  telefona  na  jadrnici ,  da  bi  jo  lahko  poklicali ,  če  bi  bilo  nujno .  Za  vse  je  bilo  poskrbljeno  in  ob  osmih  in  dvajset  minut  sta  s  Samom  zajahala  kolesi  in  se  namerila  proti  jahtnemu  klubu .

» Stavit  grem ,  da  si  po  včerajšnjem  jadranju  spal  kot  polh . «  Zasmejal  se  je ,  ko  je  Sam  pokimal .  » Jaz  tudi .  Trdo  delo  je ,  a  zabavno .  Danes  bo  veliko  lažje .  Mislil  sem ,  da  bi  odjadrali  v  New  Seabury ,  kjer  bi  se  ustavili  za  kosilo ,  nato  pa  se  vrnili  sem  na  večerjo .  Se  strinjata ? «  Pogledal  je  Indijo ,  ki  je  veselo  prikimala .

» Mornarji  morajo  pošteno  zajtrkovati , «  ji  je  rekel  z  nasmehom .  » Bi  kavo ,  India ? «  Všeč  mu  je  bilo  njeno  ime  in  rad  ga  je  ponavljal .  Prejšnji  dan  mu  je  povedala ,  da  je  njen  oče  delal  v  Indiji ,  ko  se  je  rodila .  Paula  je  ganilo .

» Te  muči ,  ko  si  ne ? «  Vedela  je ,  da  je  vprašanje  malo  predrzno ,  a  tako  domače  se  je  počutila  ob  njem ,  da  si  ga  je  drznila  izreči .  Poleg  tega  jo  je  zanimalo ,  zakaj  so  zakoni  drugih  ljudi  uspešni ,  kaj  je  skrivnost  njihovega  uspeha .  Nenadoma  se  ji  je  to  zazdelo  zelo  pomembno .  Mogoče  bo  zvedela  kaj  koristnega  zase .

» Tudi  ti  si . «  Nasmehnil  se  ji  je .  » Kaj  boš  torej  naredila ?  Jih  prevažala ,  dokler  ne  boš  prestara ,  da  bi  še  vozila ,  ali  začela  spet  delati ? «

Dva  mornarja  sta  spustila  čolnič  v  morje  in  eden  od  njiju  je  ostal  v  njem ,  da  bi  jih  odpeljal  v  jahtni  klub .  Paul  je  prvi  stopil  vanj  in  pomagal  sestopiti  najprej  Indiji  in  nato  še  Samu .

» Zelo  lepe  sanje .  Tudi  jaz  sanjam  o  njej ,  zlasti  ko  dlje  časa  ne  jadram ,  a  to  se  ne  zgodi  pogosto . «  Popoldne  je  povedal  Indiji ,  da  večino  poslov  opravlja  po  faksu  in  telefonu .

» Jaz  tudi . «  Mati  in  sin  sta  se  počutila ,  kakor  da  bi  preživela  dolge  počitnice ,  ne  le  enodnevno  jadranje .  Dan  je  bil  čudovit  in  India  mu  je  bila  hvaležna  za  vse ,  kar  ji  je  rekel .  Res  ji  je  pomagal  in  po  dolgih  tednih  se  je  počutila  zelo  mirno .  Preden  sta  se  poslovila ,  mu  je  to  tudi  povedala .

» Dobro .  Delovno .  Vozim  otroke  na  tenis  in  pohajkujem  z  njimi  vzdolž  obale .  Običajno .  Nič  zares  razburljivega . «

Naslednji  dan  se  je  s  psom  odpravila  na  dolg  sprehod  ob  obali  in  razmišljala ,  kaj  naj  naredi .  Najlažje  bi  se  bilo  vrniti  v  življenje ,  kakršno  je  živela  minulih  štirinajst  let .  Vendar  ni  bila  prepričana ,  ali  bo  zmogla .  Kakor  da  bi  hotela  zlesti  nazaj  v  maternico ,  nekaj  nemogočega ,  pa  čeprav  bi  se  še  tako  trudila .  Poleg  tega  ni  vedela ,  ali  si  sploh  želi ,  saj  Doug  ni  priznaval  njene  žrtve .  Zakaj  bi  jo  brigalo ,  saj  je  sploh  ni  razumel ?

» Ne  vem ,  kako  zmorete , «  je  izjavila  Serena  z  občudovanjem .  » Ne  morem  si  zamisliti ,  da  bi  žonglirala  z  otroki  in  s  kariero ,  poleg  tega  pa  sem  od  nekdaj  prepričana ,  da  bi  bila  obupna  mati .  Nikoli  me  niti  za  trenutek  ni  zamikalo ,  da  bi  imela  otroka ,  tudi  pri  dvajsetih  ne .  Paul  si  je  želel  še  enega  otroka ,  ko  sva  se  poročila ,  a  imela  sem  jih  že  devetintrideset  in  res  mi  ni  bilo  do  tega .  Preprosto  nisem  mogla  sprejeti  odgovornosti ,  nenehnih  zahtev  in  zmede ,  ki  jih  prinašajo . «

Čakala  sta  otroke  in  govoričila  v  prazno ,  nato  je  Doug  vključil  televizor .  Ko  se  je  vrnila  še  Jessica ,  sta  ugasila  luči  in  odšla  spat .  India  se  je  oprhala ,  saj  je  domnevala ,  da  se  bo  hotel  ljubiti  z  njo ,  a  ko  se  je  vrnila  v  spalni  srajci ,  o  kateri  je  vedela ,  da  mu  ugaja ,  je  ugotovila ,  da  trdno  spi  in  smrči .  Zazrla  se  je  vanj  in  preplavil  jo  je  občutek  osamljenosti ,  vendar  se  ji  je  zdelo ,  da  je  to  kar  primeren  zaključek  večera .  Veliko  je  povedal  tudi  o  njunem  skupnem  življenju .

» Saj  veš ,  da  te .  Kar  govoriš ,  je  naravnost  smešno .  Kaj  pričakuješ  od  mene ?  Da  ti  vsak  večer  prinesem  šopek ? «  Njene  besede  so  ga  razdražile .

» Lani  za  najino  obletnico .  Prinesel  sem  ti  vrtnice . «

» Poslušam  te .  Le  da  mi  ni  všeč ,  kar  slišim .  India ,  po  nedolžnem  me  obsojaš . «  Redko  sta  se  prepirala ,  a  bila  je  preveč  razdražena ,  on  pa  ves  iz  sebe .  Niti  za  milimeter  ni  nameraval  popustiti ,  kar  je  dobro  vedela .  Bilo  je  brezupno .

» Moral  je  pohiteti  na  sestanek . «

» Si  jezna  na  očka ? «  jo  je  vprašal ,  ko  ji  je  pomagal  pripraviti  mizo .

» Vem ,  kaj  bi  naredila  Serena , «  je  rekla  z  žalostnim  nasmeškom .  » Želim  si ,  da  bi  bila  odločna ,  kot  je  ona . «

» V  Ritzu .  Serena  ga  ima  najraje .  Včasih  se  nastanim  v  Crillonu ,  a  ona  ima  raje  Ritz ,  čeprav  ne  vidim  razlike .  Ne  govorim  francosko ,  ona  pa .  Vedno  se  počutim  neumnega ,  ko  skušam  govoriti  s  taksisti  ali  ko  sprašujem  za  pot .  Govoriš  francosko ,  India ? «

» Ne  morem  si  zamisliti  ničesar  lepšega . «

» In  skozi  to  špranjo  bi  sčasoma  odtekel  najin  zakon .  Pravzaprav  mislim ,  da  hočeš  prav  to ,  India ,  in  da  se  tega  dobro  zavedaš . «

» Ni  nujno .  Nočem  biti  neodgovorna .  In  nikoli  nisem  želela  začeti  revolucije , «  je  žalostno  rekla .

» Kaj  je  narobe  z  mamo ?  Je  bolna  ali  kaj ? «  Vsi  so  opazili ,  a  bila  je  edina ,  ki  si  je  drznila  vprašati .

Gail  je  priznala ,  da  je  bilo  potovanje  v  Evropo  bolj  zabavno ,  kot  je  pričakovala .  Jeff  je  bil  prijetnejši  kot  običajno  in  kljub  dolgim  vožnjam  se  otroci  niso  prehudo  prepirali .  Bilo  je  najlepše  potovanje ,  na  katerem  so  kdaj  bili .

» Moj  bog ,  je  vse  v  redu  s  tabo ? «  India  zjutraj  ni  imela  časa ,  da  bi  si  spletla  lase .  Zaradi  Jessice  je  morala  opraviti  dve  vožnji ,  bila  je  izčrpana  in  vedela  je ,  da  je  videti  neurejena  in  skuštrana .

» No ,  kakor  koli  že ,  mislila  sem ,  da  bi  lahko  naredila  kakšno  reportažo  tu  v  bližini  …  v  New  Yorku  …  vsekakor  v  Združenih  državah ,  če  mi  ne  bi  vzela  preveč  časa  ali  mi  ne  bi  bilo  treba  odpotovati  predaleč  …  pomislila  sem ,  da  bi  mogoče  koga  najela ,  da  bi  medtem  poskrbel  za  otroke . «

» To  bi  bilo  čudovito , «  se  je  razveselila  Gail ,  a  zgodbe  očitno  še  ni  bilo  konec .  » In  kaj  je  bilo  potem ? «

» Doug  je  ponorel .  Zagrozil  mi  je ,  da  me  bo  zapustil ,  če  bom  spet  začela  delati ,  da  povem  na  kratko .  Vse  poletje  nisva  govorila ,  pa  tudi  nič  drugega  nisva  počela ,  ko  sva  že  pri  tem , «  je  mračno  dodala  in  Gail  je  v  hipu  dojela ,  kaj  je  hotela  reči .

» Čudovito  jadrnico  imata .  Ampak  njej  je  zoprna . «  India  se  je  nasmehnila ,  ko  se  je  spomnila  pogovorov  o  Sereninem  odporu  do  Morske  zvezde  in  zabavnih  stvari ,  ki  jih  je  Paul  povedal  o  tem .

» Na  jadrnici ?  Gotovo  je  velika  kot  Kraljica  Elizabeta  II . «  India  se  je  zasmejala  njeni  vzhičenosti .

» Dvomim . «  Sedaj  je  bilo  zelo  jasno .  Morala  je  le  slepo  stopati  naprej  in  izpolnjevati  Dougova  pričakovanja .

Prebrala  je  naslov  in  se  za  trenutek  počutila ,  kakor  da  bi  ji  iztisnili  ves  zrak  iz  pljuč .  Ponoči  je  strmoglavilo  letalo ,  ki  je  letelo  iz  Londona  v  New  York ,  in  pri  FBI-ju  so  sumili ,  da  so  teroristi  podtaknili  bombo .  Na  letalu  je  bila  tudi  Serena .  Poročali  so ,  da  nihče  od  potnikov  ni  preživel .

» Jaz  …  sem  …  pravkar  sem  nekaj  prebrala . «  Nato  se  je  odločila ,  da  mu  bo  povedala .  » Se  spomniš  Paula  z  Morske  zvezde ? «  Vedela  je ,  da  se ,  a  morala  ga  je  nekako  omeniti .  » Njegova  žena  je  umrla  v  letalski  nesreči . «

» Pretresena  sem , «  je  bila  iskrena ,  naposled  se  mu  je  želela  zaupati .  » Tako  hudo  mi  je  zaradi  Serene  Smith . «

» Tega  mi  nisi  povedala , «  je  rekel  s  stisnjenimi  ustnicami .

» Greš  spat ? «  jo  je  tiho  vprašal  Doug .  Še  zmeraj  se  ni  ne  počesala  niti  oprhala .  Zdelo  se  ji  je  popolnoma  nepomembno ,  saj  je  bila  docela  zatopljena  v  misli  o  letalski  nesreči .

» Ne ,  a  bila  mi  je  všeč . «

» Bomo  videli  jutri . «

Ustavila  se  je  na  postaji  in  telefonirala  Dougu ,  da  je  mestu ,  ker  se  je  udeležila  slovesnosti .  Vprašala  ga  je ,  ali  naj  ga  počaka ,  da  se  bosta  skupaj  odpeljala  domov ,  ali  naj  odide  z  vlakom  ob  pol  petih  in  pripravi  večerjo .

» Nisem  pričakovala ,  da  bom  srečala  ljudi ,  ki  jih  poznam . «  Razen  mogoče  Parkerjeva ,  a  ju  ni  videla  v  množici .

» Si  videla  Paula ? «  je  bil  radoveden .

Domnevala  je ,  da  je  za  enega  od  otrok ,  zato  ni  pohitela  k  aparatu .  Spustila  je  obleke  na  tla  v  garaži  in  se  vrnila  v  kuhinjo .  Zvonjenje  ni  utihnilo  in  nejevoljno  se  je  oglasila .

» Dobil  sem  tvoje  pismo  …  prelepo  je .  In  slika  tudi . «  Slišala  je ,  da  joče .  » Všeč  mi  je .  Kako  je  s  tabo ? «  je  vprašal  in  se  poskušal  obvladati .  Zaželel  si  je ,  da  bi  se  ji  zahvalil ,  ker  je  prišla  in  mu  pisala .  Toda  sedaj ,  ko  je  govoril  z  njo ,  so  ga  premagala  čustva .  Vedel  je ,  kako  srčno  dobra  je ,  prijazna  in  sočutna .  Še  zmeraj  ni  povsem  doumel ,  kaj  se  je  zgodilo .  Bil  je  skrušen .

» Kaj  to  pomeni ?  Boš  začela  spet  delati ? «

» Dobro .  Naj  ostane  tako .  Nima  pravice ,  da  te  izsiljuje  in  prisili ,  da  opustiš  kariero . «

Zasmejal  se  je  skozi  solze .  » Verjetno  je  to  edini  način ,  da  sem  jo  spravil  na  Morsko  zvezdo ,  čeprav  je  hudičevo  žalosten . «  Če  ne  drugega ,  je  bilo  dobro ,  da  se  je  zasmejal .  » Kmalu  se  spet  slišiva ,  India . «

Med  večerjo  sta  bila  napeta .  Zaradi  popoldanskega  prepira  so  bili  njegovi  napori  obsojeni  na  neuspeh .  Komaj  da  sta  spregovorila  kako  besedo  med  jedjo .  Film  je  bil  žalosten  in  India  ga  je  prejokala .  Ko  sta  prišla  domov ,  se  je  počutila  slabše  kot  prej .  Doug  je  plačal  varuški .  Večer  je  bila  prava  polomija .

Pojedla  sta  in  odšla  v  spalnico .  Otroci  so  spali  in  India  je  tiho  zaprla  vrata  njihovih  spalnic .  Doug  je  ugasnil  televizor  in  jo  čakal .  Ko  je  oklevaje  segel  po  njej ,  se  ni  obrnila  proč  in  ni  ga  zavrnila .  Nežno  jo  je  objel  in  jo  ljubil ,  čeprav  med  njima  ni  bilo  strasti ,  po  kateri  je  hrepenela .  Bilo  je  čudno  in  ni  ji  rekel ,  da  jo  ljubi .  Toda  tako  je  bilo  njuno  življenje ,  tak  ' dogovor '  sta  sklenila  za  življenje  v  dobrem  in  slabem ,  bil  je  njen  mož .  Bil  je  vse ,  kar  je  imela ,  in  morala  se  je  sprijazniti .

» Ne ,  mislim ,  da  je  v  Evropi . «  Prvič  je  lagala  Gail ,  vendar  si  skrivnosti  ni  želela  deliti  z  nikomer .  Včasih  ji  je  telefoniral ,  a  podatek  bi  lahko  povzročil  pravo  revolucijo ,  če  bi  prišel  v  napačne  roke ,  zato  se  je  odločila ,  da  ji  ga  ne  bo  zaupala . 

Oglasila  se  je  z  nasmehom ,  saj  je  pričakovala ,  da  bo  zaslišala  njegov  glas ,  a  je  osupila  ob  Raoulovem .  Odkar  je  pred  šestimi  meseci  zavrnila  nalogo  v  Koreji ,  se  nista  slišala .

» Ne ,  a  poskuša .  Poklicala  te  bom . «  Odložila  je  telefon  in  dolgo  stala  v  kuhinji .  Neznansko  se  je  bala  omeniti  Dougu ,  a  bila  je  navdušena  nad  ponudbama ,  zlasti  nad  težjo .  Toda  tudi  poroka  bo  zabavna .  Zelo  si  je  želela  sprejeti  delo .  Kako  naj  pove  Dougu ?  Sedla  je ,  da  bi  razmislila ,  nato  pa  se  je  odpravila  po  nakupih .

» Poslušaj ,  prosim .  Gre  za  najbolj  svetovljansko  stvar ,  kar  so  mi  jih  kdaj  ponudili .  Želijo  ' damo ' . «  Odločila  se  je ,  da  mu  ne  bo  omenila  zvodniške  tolpe  v  zahodnem  Londonu .  Nikoli  ji  ne  bi  dovolil ,  da  bi  jo  poskusila  razkriti ,  pa  čeprav  bi  bila  v  samem  mestnem  središču .  Toda  poroka  mogoče  …  » Neka  pomembna  osebnost  se  bo  poročila  v  britansko  kraljevo  družino  in  želijo  nekoga ,  ki  bi  napravil  reportažo  o  dogodku .  Vsi  predsedniki  držav  bodo  tam  in  vse  evropske  kronane  glave ,  pa  tudi  ameriški  predsednik  s  soprogo  … «

» Vem ,  a  je  pomembno  zame .  Moram  iti . «

» Zakaj  pa  ti  ne  zbereš  dovolj  poguma  in  končno  odrasteš ?  Vse  te  traparije  so  že  za  tabo  ali  pa  bi  vsaj  morale  biti . «

Vrnila  se  je  v  spalnico ,  da  bi  se  poslovila  od  njega .  Srepel  je  vanjo ,  saj  je  bedel ,  odkar  je  vstala ,  čeprav  se  je  pretvarjal ,  da  spi .  Sedel  je  na  postelji  in  obema  je  bilo  jasno ,  da  je  zgubil  nekaj  moči ,  s  katero  jo  je  ustrahoval  in  prisilil ,  da  ga  je  ubogala .  Sprememba  mu  ni  bila  ljuba .

» Mislim ,  da  ne , «  je  iskreno  odgovoril .  » Čeprav  bi  te  resnično  rad  videl ,  India , «  je  dodal  z  nasmehom .  » Verjetno  boš  preveč  zaposlena ,  da  bi  pohajkovala  s  starimi  prijatelji . «  Kajti  v  minulih  petih  mesecih  sta  se  zares  spoprijateljila .  Zaupala  mu  je  svoje  strahove  in  razočaranja  nad  Dougom ,  on  pa  se  ji  je  večkrat  zjokal  zaradi  Serenine  smrti . V  kratkem  obdobju  in  zelo  oddaljena  drug  od  drugega  sta  preživela  veliko  hudega .  » Verjetno  se  bojim  vrniti  v  civilizacijo . « 

» Dobro  se  opremi  zanj .  Sicer  pa ,  kaj  ti  sploh  more ? «

» Kar  v  redu . «  Nato  je  zamenjal  temo  pogovora .  » Si  se  oglasila  na  policiji  zaradi  druge  zgodbe ? «

Pripovedoval  ji  je  o  knjigi ,  ki  jo  bere ,  in  načrtih  za  Sicilijo .  Veselil  se  je  obiska  Benetk .  Prvič  je  jadral  tja .

Naslednji  dan  ob  dvanajstih  je  prišla  na  policijo  in  ob  osmih  zvečer  je  bila  še  zmeraj  tam .  Brž  ko  so  naredili  načrte  za  racijo ,  sta  jo  dva  inšpektorja  odpeljala  na  večerjo  v  bližnjo  pivnico .  Pogovor  je  bil  zanimiv .  Veliko  sta  popila  in  ji  zaupala  številne  skrivne  podatke .  Ob  vrnitvi  v  hotel  jo  je  čakalo  sporočilo  od  otrok .  Poslali  so  ji  pozdrave  in  povedali ,  da  so  šli  v  kino .  Drugo  sporočilo  je  bilo  Paulovo ,  a  ko  ga  je  poklicala ,  je  bil  zaposlen .  Vendar  ji  je  telefoniral  naslednje  jutro ,  ko  se  je  pripravljala  na  odhod .

« Upam ,  da  ne . «  Čedalje  bolj  ga  je  preplavljal  občutek ,  da  je  v  nevarnosti .  Ljudje ,  ki  so  bili  na  čelu  zločinske  klike ,  se  ne  bodo  pustili  mirno  ujeti ,  in  Paul  se  je  nenadoma  zbal ,  da  bodo  izvlekli  pištole .  » Ne  tvegaj ,  India .  Pusti  nagrade ,  pa  tudi  reportažo ,  če  bo  treba .  Ni  vredno . «  Toda  zanjo  je  bilo  pomembno ,  čeprav  mu  tega  nikoli  ni  rekla .  Vendar  je  morala  misliti  na  otroke  in  nameravala  je  biti  previdna .  » Telefoniraj  mi ,  ko  bo  konec ,  ne  glede  na  uro .  Rad  bi  vedel ,  da  je  s  tabo  vse  v  redu .  Zelo  me  skrbi  zate . «

» Reci  jim ,  naj  te  varujejo . «

» Vse  je  v  redu .  Telesno .  Umsko  pa  nisem  tako  prepričana .  Paul ,  ne  morem  ti  opisati ,  kaj  vse  sem  videla  to  noč .  Nikoli  je  ne  bom  pozabila . «

» Mislim ,  da .  Lahko  me  pokličeš  čez  dan . «  Dokler  bo  v  Evropi ,  bo  časovna  razlika  delala  zanju .  Vzdihnila  je  ob  misli  na  Douga  in  vse ,  kar  mu  dolguje .  » Verjetno  bi  se  morala  počutiti  krivo ,  ker  govorim  s  teboj .  Ne  bi  rada ,  da  bi  Doug  počel  kaj  takega  …  da  bi  se  pogovarjal  z  drugo  žensko  … «

Tisti  teden  ji  je  zaupal ,  da  je  sanjal  o  Sereni .  Bil  je  na  letalu  z  njo ,  nato  je  strmoglavil  in  se  rešil .  Serena  ga  je  v  sanjah  obtožila ,  ker  ji  ni  pomagal  in  jo  je  preživel .  Krivila  ga  je ,  je  dejal ,  ker  ni  umrl  z  njo .  Psihološki  pomen  sanj  je  bilo  zlahka  razbrati .

Odnesla  je  kovček  po  stopnicah  v  spalnico ,  sedla  na  posteljo  in  se  ogledala  po  sobi .  Nič  se  ni  spremenilo .  Bil  je  isti  mali ,  varni  svet  in  otroci  so  preživeli  njeno  odsotnost .  Tudi  ona  jo  je .  Potovanje  se  ji  je  zazdelo  nestvarno  in  plod  domišljije . 

» Teden  dni  Londona  ne  pomeni  šest  mesecev  Da  Nanga  ali  eno  leto  Kambodže .  Nekaj  čisto  drugega  je . «

» Res ,  in  kaj  je  to ?  Mogoče  bi  mi  morala  povedati . «

Naslednji  dan  je  odpeljala  Sama  k  nogometu ,  z  Dougom  pa  sta  se  ves  konec  tedna  uspešno  ogibala  drug  drugemu .  Srečala  je  Gail ,  ki  se  je  razgovorila  o  božičnem  nakupovanju .  Ko  je  odložila  Sama ,  se  je  odpeljala  v  mesto ,  da  bi  izročila  film .  Z  Raoulon  sta  odšla  na  kosilo  in  podrobno  mu  je  opisala  potovanje .  Zanimala  ga  je  zlasti  druga  zgodba ,  kajti  vedel  je ,  da  gre  za  izjemno  gradivo .  Ob  štirih  popoldne  se  je  na  poti  iz  mesta  ustavila  na  bencinski  črpalki .  Paulovo  številko  je  znala  na  pamet .  Prejšnji  dan  je  na  letališču  zamenjala  dvajset  dolarjev  v  četrtake .

India  je  še  naprej  upala ,  da  bo  ohranila  zakon ,  čeprav  ni  vedela ,  kako  naj  se  obnaša .  Pripravljena  je  bila  popustiti ,  a  v  razumnem  okviru ,  kar  je  pomenilo ,  da  ne  bo  več  zavračala  ponujenega  dela .  Če  bosta  imela  srečo ,  bosta  nemara  preživela  miren  božič .  Želela  je  prizanesti  otrokom .

Težave  je  enkrat  ali  dvakrat  omenila  Gail .  Ni  skrivala ,  kako  potrta  je .  Gail  se  ni  mogla  domisliti  ničesar  razen  razmerja ,  ki  bi  jo  poživilo .  India  ji  ni  zaupala  o  pogovorih  s  Paulom ,  ostali  so  njena  najtemnejša  skrivnost . 

» Lagala  si  mi ! «  je  podivjal ,  ko  je  zbegano  bolščala  vanj .  Domislila  se  je  le  Paulovih  klicev ,  o  katerih  pravzaprav  ni  lagala .  Samo  povedala  mu  ni  zanje .  Toda  ni  bi  razjarjen  zaradi  Paulovih  klicev .  » Rekla  si ,  da  greš  v  London ,  kjer  boš  fotografirala  poroko ! «  Pokazal  je  na  revijo ,  ki  je  ležala  na  tleh ,  in  opazila  je ,  da  drhti  od  besa  nad  objavljenimi  fotografijami .

» Upam ,  da  ne , «  je  mirno  odgovorila .  » Upam ,  da  bodo  razumeli ,  če  že  ti  ne ,  da  sem  želela  pomagati ,  preprečiti ,  da  bi  se  take  stvari  še  dogajale .  Tudi  to  je  moje  delo ,  ne  le  fotografiranje  porok .  Pravzaprav  je  to  veliko  bolj  po  moji  meri  kot  poroke . «

Ob  treh  zjutraj ,  ko  se  je  spet  obrnila  v  postelji  in  pogledala ,  koliko  je  ura ,  je  pomislila ,  da  je  v  Benetkah  že  devet  dopoldne .  S  težkim  srcem  je  zavrtela  številko  in  prosila ,  da  bi  govorila  s  Paulom .  Odleglo  ji  je ,  ko  je  zaslišala  njegov  glas .

» Če  za  tole  ne  boš  dobila  Pulitzerja ,  India ,  bom  izumil  novo  nagrado  zate .  Tvoje  slike  so  nekaj  najbolj  pretresljivega ,  kar  sem  kdaj  videl . «

» Kako  si  kaj ? «  ga  je  potrto  vprašala .

» Razumem , «  ga  je  pomirila  India .  » Saj  je  v  redu .  Ničesar  ne  pričakujem  od  tebe ,  Paul .  Vse ,  kar  lahko  storiva  drug  za  drugega ,  je  najino  prijateljstvo .  Upajva ,  da  nama  bo  uspelo ,  da  bova  zmogla  sama . «  Zaenkrat  sta  se  močno  zavedala ,  da  si  morata  pomagati ,  sicer  ne  bi  zmogla  preživeti  težav ,  s  katerimi  sta  se  soočala .  Bil  je  zelo  jasen .  Ne  bo  ga  na  koncu  njenega  tunela .  Ni  hotel  biti  tam .  Postavil  jo  je  na  trdna  tla  in  ji  pustil  komaj  kakšno  iluzijo .  Paul  je  bil  vedno  pošten  do  nje .

Zjutraj  so  razvijali  darila  in  radostno  vpili .  Pazljivo  in  dolgo  jih  je  izbirala .  Tudi  Doug  je  bil  vesel  svojega .  Podarila  mu  je  športni  jopič ,  ki  ga  je  potreboval ,  in  elegantno  usnjeno  aktovko .  Darila  so  bila  brez  fantazije ,  a  so  mu  ustrezala  in  tudi  ugajala .  Podaril  ji  je  preprosto  zlato  zapestnico  in  bila  je  zadovoljna  z  njo .  Nikakor  pa  ni  bila  navdušena  nad  sovražnim  vzdušjem  med  njima .

Kadar  koli  je  mogla ,  je  odšla  ven  in  telefonirala  Paulu .  Nekajkrat  ga  ni  bilo  na  jahti  in  tedaj  ga  je  zelo  pogrešala .  Povedala  mu  je ,  da  jo  lahko  pokliče  šele  po  novem  letu .

» Ne  verjamem  ti , «  jo  je  besno  zavrnil  Doug .  » Prepričan  sem ,  da  že  od  poletja  spiš  z  njim . «

» Pa  kaj  počneta ?  Seksata  po  telefonu ?  Se  gresta  odvratne  igrice ,  ki  vaju  vzburjajo ? «  Zadrgetala  je  ob  podobi ,  ki  jo  je  naslikal .

» Ne ,  žaluje  za  ženo .  In  jaz  jočem  za  tabo .  Ni  ravno  seksi . «

» O  hudiča .  Se  je  vrnil ?  V  redu ,  pokliči  me  v  naslednjih  urah .  Moram  jim  odgovoriti . «

» Pa  ne  poročena  z  mano . «

» Ja ,  kreten ,  kaj  pa  misliš ,  da  sta  pravkar  rekla ? «  je  Aimee  zadrževala  jok  in  sovražno  gledala  starša .  Sovražila  ju  je ,  ker  sta  uničila  njeno  popolno  življenje .  V  enem  samem  trenutku  sta  uničila  njene  sanje .

» Tudi  jaz , «  se  je  žalostno  nasmehnila  India .  » Toda  popolnih  zakonov ,  v  katere  verjamemo ,  preprosto  ni .  Moj  je  bil  uspešen ,  dokler  sem  igrala  po  njegovih  pravilih .  Brž  ko  sem  malo  zatežila  in  poskusila  doseči  nekaj  zase ,  je  šel  po  zlu . «

» Ko  te  poslušam ,  kako  govoriš  o  otrocih ,  hiši ,  alimentih ,  počitnicah ,  me  ima ,  da  bi  ga  nocoj  strastno  poljubila ,  ko  se  bo  vrnil  domov , «  je  rekla  Gail  z  zgroženim  pogledom .  India  se  ji  je  nasmehnila .

» Mogoče  bi  naredila  prav . « 

Zato  mu  je  povsem  mirno  pripovedovala  o  moškem ,  ki  ga  je  spoznala  ob  ogledu  Samove  nogometne  tekme .  Bil  je  tako  odvraten ,  da  ga  je  fotografirala .  Bil  je  debel ,  plešast ,  grob ,  žvečil  je  žvečilni  gumi ,  si  brskal  po  nosu  in  ji  rignil  v  obraz ,  nato  pa  jo  vprašal ,  ali  bi  šla  z  njim  ven .

» In  kaj  si  mu  odgovorila ? «  je  vprašal  Paul ,  slišati  je  bilo ,  da  se  zabava .  Rad  je  poslušal  njene  zgodbe .  Kljub  vsem  težavam ,  ki  so  jo  mučile ,  je  imela  nepoboljšljiv  občutek  za  humor .

» Tudi  jaz  ne .  Hvala  bogu ,  da  me  Serena  ne  more  slišati . «  Vendar  ni  bil  žalosten ,  ko  jo  je  omenil .

» Imaš  varuško ? «

» Naj  te  pustim  samega ? «  je  tiho  vprašala .  Presenetilo  jo  je ,  ko  jo  je  razočarano  in  malce  prizadeto  pogledal .

Našla  sta  le  nekaj  zamrznjenih  predjedi  in  čedno  vrsto  steklenic  sode .  » Kaže ,  da  boš  imel  jutri  imeniten  zajtrk . «

» Mogoče  boš  sčasoma  kaj  spremenil . «  Pogovor  po  telefonu  je  bil  lažji  in  takoj  je  zbrala  več  poguma .  Bil  je  glas ,  ki  je  bil  v  njenem  življenju  že  stalnica  in  ga  je  poznala ,  čeprav  ga  je  težko  povezala  z  moškim ,  ki  ji  je  bil  še  nov  in  ga  je  le  nekajkrat  videla . 

» Ne  vem ,  kaj  drugega  mi  preostane ,  kot  da  prodam  stanovanje  tako ,  kakršno  je . «  Toda  tudi  na  to  ni  bil  pripravljen .  » Nocoj  se  dobiva  v  hotelu  Carlyle .  Ob  sedmih  v  baru  Bemejmans .  Nekaj  bova  popila ,  preden  bova  šla  čez  cesto  k  Danielu . «

Varuška  je  prišla  ob  petih .  India  se  je  preoblekla  in  se  ob  šestih  odpeljala  v  mesto .  Tokrat  so  se  otroci  pritoževali  zaradi  njenega  odhoda .

» Prijatelje  imam  v  mestu .  Videla  se  bova  zjutraj . «  Bala  se  je ,  da  jo  bo  povprašal  po  prijateljih ,  zato  je  pohitela ,  preden  je  utegnil  kaj  reči .  Ni  mu  nameravala  povedati .  Ni  bilo  njihova  stvar .  Poleg  tega  ni  hotela ,  da  bi  jih  skrbelo .  Vedela  je ,  da  so  vznemirjeni  zaradi  Dougove  prijateljice  in  njenih  dveh  otrok .  Čeprav  jih  Paul  ni  ogrožal ,  jih  ni  hotela  vznemirjati .

Ni  si  mogel  kaj ,  da  se  ji  ne  bi  nasmehnil .  Bila  je  lepa  in  videti  je  bila  zelo  mlada  in  naivna .  Še  dlje  kot  on  ni  bila  na  nobenem  zmenku .  Minilo  je  več  kot  dvajset  let ,  odkar  je  spoznala  Douga  v  mirovniških  četah .  » Sem  te  zares  prestrašil ,  India ? «  Zaskrbelo  ga  je .  » Ne  bi  te  rad  plašil .  Resno  misliš ? «

» Mogoče  imaš  prav .  Toda  zakaj  mi  ne  bi  pustila ,  da  domislim  vse  skupaj ,  ne  da  bi  te  skrbelo .  Zaupaj  mi ,  India .  Domisliva  skupaj . «  Za  trenutek  je  zaprla  oči ,  uživala  in  pokimala .  Ko  se  je  spet  zazrla  vanj ,  se  je  smehljal .  Všeč  mu  je  bilo ,  kar  je  čutil  do  nje .  Namesto  da  bi  žaloval  zaradi  konca  je  okušal  nežnost  začetka .

» Smešno ,  ne ? «  Nasmehnila  se  je  ob  spominu  na  klice  in  zaupne  pomenke ,  tudi  tiste  iz  ledeno  mrzlih  govorilnic ,  preden  je  Doug  odšel .  Planila  je  v  smeh .  » Mislila  sem ,  da  bom  dobila  ozebline . «  Tiste  mesece  je  imela  vedno  polno  drobiža ,  da  ga  je  poklicala ,  kadar  koli  si  je  zaželela .

» Preživela  sva  hude  trenutke , «  je  tiho  rekel ,  a  sedaj  je  mislil  samo  nanjo ,  ne  na  ljudi ,  ki  jih  je  izgubil  ali  bil  kdaj  z  njimi .  Videl  je  le  njene  oči  in  nežnost  v  njih .  Preplavljali  so  ga  občutki ,  ki  so  se  porodili  med  jadranjem  na  Morski  zvezdi .

Dolgo  sta  tiho  ležala  drug  ob  drugem ,  nato  jo  je  spet  poljubil  in  kmalu  je  zaspala  ob  njem .  Nekaj  časa  jo  je  gledal ,  kako  spi ,  nato  je  zaprl  oči  in  zaspal ,  kot  ni  že  mesece ,  saj  ga  je  njena  ljubezen  vrnila  z  mučnega  potovanja  po  samotnih  krajih .

» Pa  je , «  je  rekel  z  nasmehom ,  še  zmeraj  očaran  nad  vsem ,  kar  se  jima  je  zgodilo .  Bila  je  vse ,  kar  si  je  tako  obupano  želel  in  si  ni  dovolil  občutiti  v  mesecih ,  ko  ji  je  telefoniral .  » Nikoli  več  ti  ne  bom  dovolil  oditi , «  je  srečno  zašepetal .  » Povsod  boš  morala  iti  z  mano  …  na  delo  …  na  jadrnico  …  ne  morem  živeti  brez  tebe . «

» Kaj  pa  otroci ? «

Najbolj  jih  je  zabaval  Sam .  Paul  in  Jason  sta  se  zelo  odraslo  razgovorila  o  jadranju .  Aimee  se  je  previdno  spogledovala  z  njim  in  preizkušala  svoje  veščine ;  bila  je  zelo  ljubka  in  precej  podobna  materi .  Jessica  je  bila  razmeroma  zadržana  in  je  takoj  po  večerji  odšla  v  svojo  sobo ,  da  bi  napisala  domače  naloge .

Nazadnje  je  ostal  do  šestih  in  trdno  je  spal .  Čeprav  je  sanjal  o  letalih ,  ni  sanjal  o  Sereni .  India  ga  je  tiho  pospremila  do  vrat  in  mu  obljubila ,  da  ga  bo  zvečer  obiskala  v  mestu .  Med  vožnjo  je  spoznal ,  da  nikakor  ne  bo  lahko .  Če  ne  drugega ,  ga  bosta  utrujala  razdalja  in  pomanjkanje  spanja .  A  bilo  je  vredno .

» O  mojbog ! «  je  zavrisnila ,  ko  je  videla ,  koliko  je  ura .  » Varuška  me  bo  ubila !  Rekla  sem  ji ,  da  se  bom  vrnila  do  polnoči . «  Pograbila  je  telefonsko  slušalko ,  vabljivo  prislonila  dojko  nanj  in  razpredla  zapleteno  zgodbo  o  prijateljici ,  ki  je  doživela  nesrečo ,  zato  je  morala  prebedeti  noč  na  intenzivnem  oddelku  bolnišnice .  Nato  je  poklicala  Gail  in  jo  prosila ,  naj  prevzame  njene  vožnje  z  avtomobilom .  Položaj  je  rešila  v  nekaj  minutah  in  spet  sta  se  objela  in  strastno  nadomestila ,  kar  sta  zamudila  prejšnji  večer .

» Si  kdaj  pomislila  na  stanovanje  v  mestu ? «  je  previdno  povprašal ,  ko  je  prelistavala  Wall  Street  Journal .  Vedno  ga  je  prebirala  po  Dougovem  odhodu  v  službo  in  ko  je  odšel ,  se  je  naročila  na  časopis .

» Mogoče  ne  bom  živel  tako  dolgo , «  je  nejasno  pripomnil ,  ona  pa  ga  je  sprašujoče  pogledala .

Pozajtrkovala  sta ,  se  oblekla  in  skupaj  odšla ,  ona  domov ,  on  v  pisarno .  Nasmehnil  se  ji  je ,  ko  je  sedla  v  avto  in  se  zazrla  vanj  v  svoji  uničujoči  svetlolasi  lepoti .

» Štiri . «

» « Se  ti  je  zmešalo ? «

» Nor  sem  bil ,  ko  sem  ti  rekel ,  da  te  ljubim .  Ni  res .  Vzburjala  si  me  …  Želel  sem  si ,  da  bi  te  ljubil .  Najbolj  čudovita  ženska  si ,  kar  sem  jih  srečal .  Toda  še  zmeraj  ljubim  Sereno .  Vedno  jo  bom .  Sedaj  to  vem .  Ne  morem  biti  s  tabo . «

» Kaj  ima  to  opraviti  z  nama ?  Oddala  jih  bom  v  posvojitev . «  Napol  se  je  šalila ,  a  oči  so  ji  zalile  solze .  Videla  je ,  da  misli  resno .  Borila  se  je  za  svoje  življenje ,  on  pa  še  slišati  ni  hotel  za  to .  » Ljubim  te . «

» Pozabi , «  jo  je  hladno  zavrnil .  » Pojdi  kam  drugam .  S  kakim  simpatičnim  tipom .  Nisem  ta  človek .  Najboljše  v  meni  je  umrlo  s  Sereno . «

Medtem  ko  je  ležal  na  postelji  in  jokal ,  se  je  India  vozila  proti  domu ,  histerična  in  slepa  od  solz .  Ni  mogla  verjeti  njegovim  besedam .  Bila  je  tako  raztresena  in  psihično  zmrcvarjena ,  da  ni  videla  avtomobila ,  ki  je  zapeljal  s  svojega  pasu  in  se  znašel  tik  pred  njo .  Še  pomisliti  ni  utegnila ,  ko  je  treščil  vanjo .  Odbilo  jo  je  od  sredinskega  roba  in  nazaj  na  drugi  pas ,  avtomobil  se  je  divje  zavrtel  in  preden  se  je  naposled  ustavil ,  je  treščila  z  glavo  v  krmilo .  V  ustih  je  začutila  okus  po  slanem  in  vsepovsod  je  bila  kri .  Nekdo  je  odprl  vrata ,  zazrla  se  je  kvišku  in  omedlela .

» Je  s  tabo  vse  v  redu ? «  je  zaskrbljeno  vprašal .  Vso  noč  je  bedel ,  a  bilo  je  boljše  kot  nočne  more .  Na  smrt  ga  je  skrbelo  zanjo .

» Bal  sem  se ,  da  si  bila  preveč  vznemirjena  za  varno  vožnjo .  Brž  ko  si  odšla ,  me  je  zaskrbelo .  Vendar  nisem  hotel  telefonirati ,  da  ne  bi  zbudil  otrok . «

» Meni  tudi , «  je  žalostno  rekla .  Njen  glavobol  ni  bil  nič  v  primeri  z  občutki ,  ki  so  jo  preplavili  ob  njegovih  besedah .

Štiriindvajseto  poglavje

Tistega  dne ,  ko  so  ji  sneli  mavčno  oblogo  z  roke ,  ji  je  telefoniral  Raoul  in  ji  ponudil  nov  članek .  Pričakovala  je  kaj  v  bližini ,  kaj  podobnega  procesu  zaradi  posilstva .  Vedel  je  za  njeno  nesrečo  in  prepričana  je  bila ,  da  ji  bo  ponudil  kaj  lažjega .

Očitno  je  bil  enako  vznemirjen  kot  ona .  Nihče  na  svetu  ne  bi  mogel  predvideti ,  da  se  bosta  znašla  tu .  Naključje  najslabše  vrste ,  kar  je  zadevalo  Indijo .

» Ne  bi  te  tako  prizadel .  Upam ,  da  veš . «

» Vem .  Kdaj  si  prispela ? «  Videti  je  bil  zaskrbljen .

» Hvala . «  Vstala  je ,  odložila  skodelico  na  pladenj  in  opazila  njegov  trpeči  pogled .  Ni  bila  tako  podla ,  da  bi  ga  vprašala  po  sanjah ,  čeprav  so  njo  od  marca  naprej  preganjale  grozljive  nočne  more ,  predvsem  o  njem .

» Jaz  tudi , «  je  rekla  in  mislila  na  to ,  kako  jo  je  prizadel .  Prav  lahko  bi  umrla .  Skoraj  je .  In  si  še  nekaj  časa  po  tistem  želela ,  da  bi .

» Saj  ni  bila  več  tvoja  stvar . «  Spomnil  se  je ,  kako  čuden  je  bil  njen  glas  po  telefonu ,  omotičen  in  zmeden .  Toda  domeval  je ,  da  je  le  prizadeta ,  kar  je  bilo  tudi  res .

» Od  marca , «  je  tiho  odvrnil .  » Ko  sem  se  vrnil  na  jahto ,  sem  se  zavedel ,  da  ne  morem  jadrati  do  smrti . «

Naslednji  dan  je  India  fotografirala  na  novo  prispele  sirote .  Ko  je  lomila  njihovo  narečje ,  so  se  ji  vsi  smejali .  Postopoma  se  ji  je  vračal  smisel  za  humor .  Ves  teden  je  bila  zelo  zaposlena ,  v  nedeljo  pa  se  je  udeležila  maše  v  bližnji  cerkvi ,  ki  so  jo  postavili  belgijski  misijonarji .  Popoldne  se  je  odzvala  Ianovemu  povabilu  na  vožnjo  z  džipom ,  da  bi  posnela  še  nekaj  fotografij .  Ves  dan  ni  videla  Paula ,  Ian  ji  je  povedal ,  da  je  odšel  na  tržnico  v  Cyanguguju .  Naposled  sta  si  le  šla  s  poti ,  kar  se  jima  je  redko  posrečilo .  Minuli  teden  sta  se  vsepovsod  srečevala .

Odleteli  so  v  starem  vojaškem  letalu ,  last  Paula  in  njegovih  prijateljev .  India  je  sedela  na  preklopnem  sedežu  za  njima  in  vseskozi  fotografirala .  Na  gričih  so  se  pasle  črede  nosorogov  in  vsenaokrog  so  se  razprostirali  nasadi  bananovcev .  Predala  se  je  delu  in  si  zaželela ,  da  bi  se  lahko  sklonila  ven  zaradi  boljših  posnetkov .  Paul  je  letel  karseda  nizko ,  ne  da  bi  ga  prosila ,  a  vedela  je ,  da  zaradi  nje .  Vedela  je  tudi ,  da  se  je  zaradi  nje  odločil  za  daljšo  pot .  Ko  so  naposled  pristali  v  Bujumburi ,  se  mu  je  iz  srca  zahvalila .

Odločila  se  je ,  da  bo  vnovčila  kupone .  » Me  pelješ ? «  ga  je  vprašala  s  tresočim  glasom  in  pokimal  je .

» Poskrbi ,  da  boš  naslednjič  poklicala  malo  prej , «  je  zlobno  dodal  in  zaželela  si  je ,  da  bi  mu  zabrusila  kaj  nesramnega ,  vendar  ni  hotela  užaliti  uslužbenke  Rdečega  križa ,  ki  jo  je  nehote  poslušala .

» V  bolnišnici  imajo  hrano  za  bolnike , «  je  rekla  z  upanjem .  » Mogoče  bi  lahko  kaj  ukradla . «

» Ljubil  sem  te ,  India , «  je  odkrito  dejal ,  » vsaj  mislil  sem ,  da  te  …  tisti  teden  …  nato  pa  sem  se  zbal  zaradi  Seanovih  besed ,  zaradi  tebe ,  tvojih  otrok ,  prevažanja  …  nočnih  mor  in  spominov  na  Sereno .  Občutki  do  tebe  so  mi  zbujali  krivdo  do  nje . «

» Mogoče  bo  on  našel  mene . «

» Jaz  tudi , «  je  odgovorila  in  izginila  v  šotor .  Vesela  je  bila ,  da  sta  se  njuni  poti  vnovič  križali .  Mogoče  jima  je  bilo  usojeno .  Oba  sta  prehodila  dolgo  pot  od  zadnjega  srečanja ,  naporne  steze  in  grobo  ozemlje .  Naposled  je  zagledala  sonce ,  ki  je  vzhajalo  izza  gora .  Po  njegovih  besedah  je  domnevala ,  da  ima  pred  sabo  še  dolgo  pot .  V  njegovo  dobro  je  upala ,  da  jo  bo  uspešno  prehodil .

» Ne , «  je  bila  odkrita  India ,  in  tudi  ona  je  ni  imela .  Izgubila  je  pravico  do  nje ,  ko  je  prenehala  spoštovati  dogovor .  Toda  nemara  je  bilo  bolje  tako .  Ko  bi  ostala  z  njim ,  nikoli  ne  bi  odkrila  sebe  in  dela  svojega  življenja ,  brez  katerega  ne  bi  mogla  več  živeti .  Potem  ko  ga  je  nanovo  našla ,  se  mu  ne  bi  več  odrekla ,  in  vedela  je ,  da  se  mu  predvsem  nikoli  ne  bi  smela .

» So  vedeli  vsi  razen  mene ? «  je  vprašala  in  se  čudila ,  zakaj  jo  sploh  moti .  Vendar  jo  je .  Novica  o  Dougovi  poroki  jo  je  potrla .

Tedni  so  hiteli  mimo  in  počitnice  so  bile  čudovite ,  čeprav  je  bila  sama ,  brez  moža ,  ki  bi  prihajal  ob  koncih  tedna ,  in  brez  kakšnega  ljubezenskega  odnosa  na  vidiku .  Bili  so  sproščeni ,  lagodni  in  lahkotni  dnevi ,  poleg  tega  pa  je  uživala  z  otroki .

Tudi  vreme  je  bilo  lepo ,  šele  konec  julija  se  je  nenadoma  ohladilo .  Dva  dni  je  deževalo  in  morali  so  obleči  puloverje ,  čeprav  jih  otroci  niso  marali .

Ostajali  so  v  hiši  in  gledali  filme ,  India  jih  je  vozila  v  kino .  Slabo  vreme  jim  je  nudilo  manj  možnosti  za  zabavo ,  zadovoljna  je  bila  le  Jessica ,  ki  se  je  zaljubila  v  enega  od  ' dolgočasnih  Boardmanov ' .  Indiji  je  bilo  žal ,  da  ji  je  slabo  vreme  pokvarilo  zadnji  konec  tedna  na  Capu ,  čeprav  otrok  ni  motilo .
