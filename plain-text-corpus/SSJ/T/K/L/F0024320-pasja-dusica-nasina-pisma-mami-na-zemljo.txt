 
BRALCU  SE  PREDSTAVIM

Rojena  sem  bila  20.  6.  1992 ,  v  družini  rejnika  Roka  Baumgartna ,  v  Ljubljani .  Kako  je  bilo  ime  moji  mami  in  očetu ,  ne  vem ,  vsekakor  pa  izhajam  iz  pasme  AMERICAN  STAFFORDSHIRE  TERRIER ,  sem  torej  plemenita .  V  brlogu  mame  neznanega  imena  nas  je  bilo  pet  sestric  in  vse  so  bile  lepše  od  mene ,  zato  so  po  njih  povpraševali ,  mene  pa  so  nekako  odrinjali  na  stran ,  ker  nisem  bila  baje  dovolj  simetrična ,  moja  barvna  lestvica  rjavo  bela  ni  bila  razporejena  po  lepotnih  pravilih .  Bila  sem  torej  nenavadna  psička ,  sicer  pa  zelo  živahna ,  bistra  in  nagajiva  kot  so  govorili  drugi ,  predvsem  pa  moj  tedanji  rejnik  Rok ,  ki  me  je  najbolje  poznal .

Moja  krušna  mama  Zdenka  mi  je  po  dolgem  premišljevanju  nadela  ime  Naša ,  ker  sem  sprva  živela  kar  v  dveh  družinah  in  sem  bila  od  vseh ,  torej  naša  NAŠA .

Ko  je  minil  čas  grdih  navad  dojenčkov ,  ki  podnevi  spijo ,  ponoči  pa  lulajo ,  me  je  posvojila  moja  sedanja  » mama «  Zdenka  Stopar ,  rojena  kot  Zdenka  Marija  Novak ,  materi  Antoniji  in  očetu  Frančišku .

Vidim  te ,  da  se  vrtiš  na  direktorskem  stolu  in  jočeš ,  jočeš .  Te  je  premagalo  hrepenenje  po  meni ,  ki  si  ga  tri  leta  potiskala  vase ,  ali  breme  neizpolnjene  obljube ,  ki  si  mi  jo  dala  ob  slovesu ?  Nisi  je  izpolnila ,  ko  si  mi  rekla ,  da  me  boš  za  vedno  ovekovečila  v  knjigi .  Te  to  boli ,  kajne ?  Veš ,  huda  vest  je  mutast  birič ,  ki  nas  sili ,  da  nekaj  storimo .  In  bolj  ko  se  oddaljuje ,  huje  pritiska  na  človeka .

Ker  se  je  Tarzan  okoli  Moni  sumljivo  vedel ,  je  sosed  svoji  družini  naročil ,  naj  še  posebej  pazijo  nanj ,  ker  je  vseh  muh  poln .  V  tolažbo  mu  je  bila  na  verigo  priklenjena  Moni .

Mislim ,  da  bo  te  pridige  v  današnjem  pismu  kar  dovolj .  Morda  se  boš  celo  vprašala  od  kod  meni ,  skrajno  nezreli  pasji  dušici ,  takšna  spoznanja .

7.

Za  nas ,  pasje  dušice ,  ki  smo  živele  z  vami ,  ljudmi  na  planetu  Zemlja ,  pa  veljajo  strožja  moralna  pravila .  Naučili  smo  se  jih  od  vas ,  dobrih  in  slabih .  Postali  smo  taki  kot  vi ,  domišljavi  ljudje ,  silno  vzvišeni  med  seboj ,  ljubosumni ,  prevzetni ,  nevoščljivi ,  zlobni ,  maščevalni ,  neprizanesljivi ,  lakomni ,  napuha  polni .  In  če  smo  me ,  pasje  dušice ,  manj  moralne  pri  tatvinah  ( kakšen  užitek  je  kaj  ukrasti  z  mize  ali  pa  sosedu  iz  pasje  sklede ) ,  smo  lahko  ljudem  zgled  v  ostalih  moralnih  lastnostih .  En  sam  primer  ti  bom  navedla .

Tvojo  namero ,  da  spet  odideš ,  sem  uganila  že  zjutraj ,  ko  si  vzela  s  seboj  več  prtljage .  Po  živalsko  sem  to  dojela  z  instinktom ,  ki  je  pri  večini  ljudi  že  zamrl ,  le  pri  največjih  primitivcih  ga  je  moč  najti ,  pa  še  to  v  primerih ,  ko  ga  uporabijo  za  svoja  zla  dejanja .  » Zdaj  bo  šlo  pa  zares , «  sem  pomislila  in  z  veliko  jeze ,  ki  se  je  nakopičila  v  meni ,  napravila  še  temeljitejši  načrt .  Ker  mi  nikoli  nisi  dovolila  spati  pri  tebi ,  sem  v  svoj  načrt  vključila  tudi  to ,  meni  nikoli  razumljivo  dejstvo ,  da  moram  spati  sama ,  ko  večina  udomačenih  pasjih  dušic  na  Zemlji  spi  s  svojimi  gospodarji  ali  gospodaricami .  Ti  pa  si  imela  v  zvezi  s  tem  čisto  svoje  navade .  Rekla  si  mi  in  to  zelo  odločno ,  sicer  nisi  bila  odločna ,  da  s  psi  že  ne  boš  spala. ,  če  ti  že  ni  dano  spati  s  človekom  moškega  spola .  Imeli  sva  vsaka  svoje  ležišče ,  s  čemer  sem  se  težko  sprijaznila ,  čeprav  sem  bila  kljub  temu  vsak  večer  deležna  vse  tvoje  pozornosti .  Pogladila  si  me  po  ušesih ,  še  vanje  si  pogledala ,  če  niso  umazana ,  skrbno  pregledala  tudi  mojo  dlako  in  ujela  bolhico ,  če  sem  jo  čez  dan  staknila  na  travniku .  Tako  pregledana  in  spokojna  sem  potlej  zaspala ,  včasih  celo  zasmrčala  zraven  in  tudi  sanjala . 

10.

Ko  so  ti  to  opazili ,  bili  so  to  predvsem  hudi  ljudje  iz  nemških  dežel ,  so  prihajali  k  tebi  in  za  nastalo  škodo  zahtevali  izredno  visoko  odškodnino .  Ker  si  moje  sovražno  početje  morala  drago  plačevati ,  računali  so  celo  dvakratno  ali  trikratno  ceno ,  sem  s  tem  prenehala ,  dokler  me  nista  spet  razjezila  velikanska  privezana  žoga  in  njen  naduti  lastnik .  Najprej  se  je  znesel  nad  tabo  in  ti  grozil ,  hotel  te  je  celo  prijaviti ,  ker  si  me  imela  s  sabo ,  predstavnico  tiste  pasme  pasjih  dušic ,  ki  enkrat  ugriznejo  svojo  žrtev  in  je  ne  izpustijo ,  dokler  še  miga .  Ta  zlovešča  napoved  in  prikazovanje  moje  terierske  pasme  kot  krvoločne ,  me  je  spravilo  v  bes .  Še  bolj  me  je  razjezila  njegova  velika  in  daleč  od  obale  privezana  plastična  žoga ,  tukaj  imenovana  boja .  Bila  je  rdeče  barve ,  naduto  se  je  zibala  na  valovih  in  me  s  svojo  velikostjo  prav  izzivala .  Sklenila  sem ,  da  jo  moram  enkrat  za  vselej  raztrgati .  Že  moj  start  je  bil  agresiven ,  tudi  plavanje  sem  pospešila  in  ti  si  na  obali  takoj  vedela ,  da  nameravam  nekaj ,  kar  se  ne  bo  dobro  končalo .  Da  bi  me  odvrnila  od  mojega  početja ,  si  mi  začela  metati  veje ,  da  bi  me  zmotila  z  njimi  in  me  zapletla  v  igro .  Kaj  še ,  moj  sklep  je  bil  neomajen  in  tudi  načrtovan !  Kričala  si  name ,  ostali  kopalci  tudi ,  najbolj  pa  je  skakal  in  bil  ogorčen  lastnik  te  meni  tako  sovražne  reči .  Nikogar  nisem  hotela  slišati ,  tako  kot  vi  ljudje  ne  morete  spametovati  iztirjevalca ,  ko  ga  obsede  sovraštvo  in  si  nekaj  vtepe  v  glavo .  Vse  kričanje  in  žuganje  ni  nič  pomagalo ,  zato  si  se  vrgla  v  vodo  in  hitela  za  menoj ,  da  bi  preprečila  mojo  nakano .  Plavala  si  hitro ,  da  bi  me  ujela ,  zato  ti  je  začelo  zmanjkovati  sape ,  jaz  pa  sem  bila  še  polna  moči .  Dramatičen  boj  je  to  bil  in  ljudje  na  obali  so  se  zabavali ,  nekateri  celo  trepetali  ali  boš  zmogla  ali  ne .  Nisi  me  več  dohajala  in  močan  fant  je  skočil  v  vodo  ter  te  rešil ,  drugi  pa  je  plaval  za  menoj  z  velikansko  vejo  ter  v  zadnjem  hipu  preprečil  mojo  zlobno  nakano .  Žoge  –  boje  nisem  prebodla ,  lastnik  le - te  pa  je  kričal  nad  tabo ,  da  mu  dolguješ  petdeset  mark .  Tako  se  je  razburil ,  da  se  ni  utegnil  prepričati  ali  sem  njegovo  bojo  raztrgala  ali  ne .  Jezna  sem  odplavala  na  obalo  in  trepetajoča  dočakala ,  da  si  ti  na  obali  prišla  k  sebi .  Tvegala  si  svoje  življenje ,  da  bi  me  rešila .  Jokaje  si  me  vzela  v  naročje  in  me ,  še  vedno  trepetajočo  od  vode  in  jeze ,  nesla  v  naročju  po  vsem  kampu ,  do  najine  prikolice .  Nemški  turist  ti  je  sledil  in  vztrajal ,  da  mu  dolguješ  in  plačaš  petdeset  mark .  Položila  si  me  v  posteljo  in  namesto ,  da  bi  me  okregala  za  nespametno  dejanje ,  si  mi  dovolila ,  da  sem  smela  prvič  in  zadnjič  v  življenju  spati  v  tvoji  postelji .  Kakšen  užitek  je  to  bil !  Privila  sem  se  k  tebi ,  začutila  tvojo  toploto  in  zaspala .  Nisem  te  poljubljala  oziroma  polizala  s  smrčkom ,  ker  mi  je  že  dotik  s  teboj  zadostoval .

Prišel  je  čas ,  da  neham  z  najinimi  spomini .  Mislim ,  da  je  prav ,  da  sva  jih  obudili .  Jaz  sem  medtem  osebnostno  dozorela ,  ti  pa  se  še  vedno  učiš  in  s  spoznanji ,  ki  jih  pridobivaš ,  skušaš  obvladovati  svoje  življenje .

Na  hrbtu  ljubeznivega  orla ,  pravega  lepotca ,  ki  je  oddajal  toliko  toplote ,  sem  se  sčasoma  pomirila  in  zadremala .  A  morala  sem  ostati  budna ,  ker  sem  že  po  naravi  radovedna  pasja  dušica .  Splačalo  se  je .  Če  bi  prespala  to  neskončno  letenje  preko  vsemirskih  daljav ,  bi  veliko  zamudila .  Ganjena  sem  opazovala ,  s  kakšno  lahkoto  sva  premagovala  vse  vesoljske  poti  in  ponovno  našla  pravo  pot .  Iz  minute  v  minuto  ( tudi  minute  so  tukaj  drugačne )  je  postajal  kozmos  lepši .

Ko  se  seznanjam  z  življenjem  na  planetu  Ljubezni ,  imam  tudi  določene  skušnjave ,  ki  me  še  niso  zapustile .  Skrite  so  vsepovsod .

Nekega  dne ,  ko  se  je  bližal  tvoj  odhod  pa  ni  več  zdržal .  Stekel  je  za  avtomobilom ,  s  katerim  si  se  odpeljala  nazaj  v  mesto .  Tekel  je  in  tekel  ter  mislil ,  da  se  boš  ozrla  in  ga  iz  usmiljenja  vzela  s  seboj  domov .  To  se  ni  zgodilo  in  avtomobil ,  ki  je  vozil  za  tabo ,  ga  je  podrl .  Tako  je  Muri  umrl  in  v  njegovih  zapiskih  sem  našla  zapisane  same  dobre  stvari .  Bil  ti  je  zvest  do  zadnjega  diha .  Ko  sem  ga  potem  spoznala  v  živo ,  kot  pasjo  dušico ,  sva  se  kar  hitro  spoprijateljila .  Kadar  sem  se  obnašala  otročje ,  me  je  pokaral  in  hkrati  pobožal .

V  naši  druščini  velja  Jagica  kot  najbolj  klepetava  in  opravljiva  pasja  dušica .  Nič  noče  slišati  o  svoji  preteklosti ,  zlasti  pa  ne  o  dogem  stažu ,  ki  ga  je  morala  preživeti  na  planetu  za  prevzgojo .  Tam  so  jo  starešine  temeljito  izprašale ,  a  je  več  lagala  kot  povedala  po  resnici .  Uspela  jih  je  celo  pretentati  in  vzgojni  ukrepi  so  ji  malo  zalegli .  V  njej  je  ostalo  nekaj  nerazrešenega .  Kadar  zdaj  v  naši  družbi  preveč  govori ,  predvsem  klati  neumnosti  in  to  tako  prepričljivo ,  da  ni  čudno ,  da  so  ji  nasedli  celo  starešine .  Ko  mi  je  njenega  nakladanja  dovolj ,  dvignem  rob  srajčice  in  jo  usmerim  vanjo .  Za  nekaj  časa  utihne  in  potuhnjeno  odide .  Odkritost  res  ni  njena  odlika .  Jagica  še  vedno  spada  med  tiste  pasje  dušice ,  ki  jih  moramo  nadzirati ,  predvsem  pa  še  vedno  podučevati .

Arhivska  služba ,  ki  jo  opravljam  na  planetu  Ljubezni ,  mi  je  omogočila ,  da  sem  pokukala  v  zapiske  pasjih  dušic ,  ki  si  jih  ti  na  Zemlji  poznala .  Zdaj  živimo  v  skupnem  domu .  Ko  so  izvedele ,  da  sem  bila  ena  tvojih  pasjih  ljubljenk ,  so  prve  prihitele  k  meni  in  povprašale ,  kako  je  kaj  s  teboj .  Povedala  sem  jim ,  da  ti  pišem  pisma  in  vse  so  mi  izročile  pozdrave  zate .  Taras  in  Tarzan  sta  zajokala  ob  spominu  nate ,  o  tebi  sta  govorila  s  ponosom .  Tudi  tebe  bi  najbrž  pri  srcu  stisnilo  in  boš  ob  spominu  na  velike  pasje  prijatelje  in  prijateljice  potočila  kakšno  solzico .
