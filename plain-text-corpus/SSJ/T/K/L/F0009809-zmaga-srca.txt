 
Temnilo  se  je ,  ko  sta  se  spet  vrnila  domov .  Pripravila  mu  je  večerni  obed ,  po  večerji  pa  ga  še  skopala  in  nato  oblekla  za  noč .  Danes  je  bil  zelo  razigran ,  in  ko  ga  je  oblačila  za  spanje ,  se  je  kar  naprej  premikal ,  stegoval  roke  zdaj  sem  zdaj  tja  in  ji  nagajal ,  da  ga  zlepa  ni  mogla  obrzdati .  Ko  je  končno  ležal  v  svoji  posteljici ,  mu  je  prepevala  otroške  pesmi ,  dokler  ni  zaspal .  Tedaj  je  potihoma  zaprla  vrata  spalnice  in  se  vrnila  v  dnevno  sobo . 

» O  Edu ?  Kaj  tako  zanimivega  si  pa  slišala ? « 

» Seveda  lahko , «  je  mirno  odgovoril .

» Pravite ,  da  se  jim  na  šoli  niti  sanja  ne ,  kako  je  z  vami ? «  jo  je  njegovo  vprašanje  zopet  malo  ohladilo .

Molčal  je  in  si  začel  raztreseno  zapenjati  in  spet  odpenjati  suknjič .  Znova  si  je  dolil  pijačo ,  nato  pa  naenkrat  hlastno  izustil :  » Ida ,  kaj  natančno  pričakuješ  od  mene ? « 

Ujela  je  njegov  pogled ,  s  katerim  je  napeto  in  utrujeno  strmel  vanjo .  Spet  je  nagnil  kozarec .  Danes  je  neobičajno  veliko  pil  in  tudi  to  jo  je  navdalo  z  nelagodjem . 

Končno  sta  imeli  čas  zase .  Najprej  sta  povečerjali  in  še  pospravili  za  sabo ,  nato  pa  se  udobno  namestili  v  dnevni  sobi  in  se  prepustili  klepetu .  Stara  navada ,  ki  sta  se  je  še  vedno  oklepali . 

Snidenje  je  bilo  prisrčno  in  veselo ,  saj  se  nista  videla  že  od  lanskega  decembra ,  se  pravi  skoraj  leto  dni .  Leon  jo  je  povabil  na  pijačo  v  bližnji  lokal .  Tam  sta  ostala  precej  časa  in  debatirala  o  vseh  mogočih  novostih  v  tem  času .  Sama  se  je  najprej  razgovorila  o  svojem  študiju ,  ki  ga  takrat  še  ni  dokončala .  Nato  mu  je  povedala  za  Marka  in  nad  novico  je  bil  iskreno  presenečen .  » Ti  in  Marko ,  kaj  takega , «  se  je  čudil ,  » na  tako  možnost  ne  bi  nikoli  pomislil . «

» Še  dobro ,  da  nisi  nikoli  naletela  na  Kristijana , «  je  pripomnila  Ida . 

» Najbrž  res .  A  kadar  koli  resneje  razmišljam  o  tej  možnosti ,  ugotovim ,  da  bi  nastalo  preveč  zapletov .  Tudi  bala  bi  se  mu  povedati .  Lahko  da  bi  me  spet  poskušal  prizadeti .  Enkrat  me  je  že ,  na  brezobziren  način .  Zato  je  bolje ,  da  ne  ve . « 

» To  so  samo  izgovori  in  vedno  boš  našla  nove .  Morda  ti  gredo  moji  prigovori  na  živce .  A  ne  morem  drugače ,  da  te  ne  grajam . «

Zdaj  je  bila  o  sebi  mnenja ,  da  zre  na  življenje  dovolj  stvarno .  V  oblakih  se  ne  da  živeti ,  je  vedela .  Izkušnje  so  ji  pokazale ,  da  v  življenju  štejejo  prijateljske  vezi ,  ne  ljubezenske .  Na  Sandro  in  Urbana ,  njena  ključna  prijatelja ,  se  je  lahko  vselej  zanesla .  Ljubezen  si  lahko  privoščiš  v  fantazijskem  svetu ,  v  resničnem  življenju  pa  bolje  da  ne . 

Pa  vendar  jo  je  kdaj  pa  kdaj  rahlo  zapekla  vest ,  da  Kristijan  sploh  ne  ve  za  Timov  obstoj .  Sandra  in  včasih  tudi  Urban  sta  jo  opominjala  na  to .  Resno  pa  o  tem  ni  razmišljala .  Morda  mu  bo  sporočila ,  ko  bo  Tim  že  malo  večji .  Seveda  se  je  dobro  zavedala ,  da  je  to  napačno  razmišljanje .  Toda  s  takim  prestavljanjem  v  nejasno  prihodnost  si  je  vsaj  pred  seboj  oprala  vest . 

Istega  sobotnega  večera  je  Kristijan  sedel  pred  računalnikom .  Na  monitorju  je  imel  odprt  delovni  projekt ,  vendar  se  na  delo  ni  mogel  osredotočiti .  Umaknil  se  je  vase  in  misli  so  mu  hitele  daleč  proč .  Danes  je  bila  zadnja  sobota  v  septembru  –  druga  obletnica ,  odkar  je  razdrl  zvezo  z  Ido .  Dve  leti  od  tedaj ,  ko  se  je  Ida  odločila  oditi  na  zabavo ,  kjer  se  je  srečala  z  bivšim ,  svojo  veliko  ljubeznijo .  Dve  leti  od  tedaj ,  ko  se  je  njemu  utrgalo .  Koliko  gneva ,  užaljenosti ,  občutkov  izigranosti  je  takrat  Ida  sprožila  v  njem !  V  navalu  ljubosumnosti  je  do  konca  podvomil  v  njena  čustva  do  sebe .  Kaj  se  je  zgodilo ?  Zakaj  je  bil  tako  užaljen  in  besen ?  Zakaj  je  zatem  naredil  prav  vse ,  da  je  uničil  zvezo ,  ki  mu  je  toliko  pomenila ?  Stisnilo  ga  je  pri  srcu .  Tisto  septembrsko  soboto  pred  dvema  letoma  je  na  silo  zaloputnil  vrata  med  njima .  Vrat  za  vsem ,  kar  je  čutil  do  nje ,  pa  v  resnici  ni  mogel  zapreti . 

Potem  dolgo  ni  o  njej  ničesar  slišal .  A  saj  tako  in  tako  ni  hotel  vedeti ,  kaj  se  z  njo  dogaja .  Sam  je  kmalu  zatem  odšel  na  podiplomski  študij  na  Švedsko  in  so  ga  angažirale  druge  stvari .  Lanske  jeseni  pa  mu  je  Monika  omenila  Leonovo  srečanje  s  Sandro  in  tudi  to ,  kaj  vse  je  Sandra  povedala  o  Idi .  Leon  sam  mu  tega  srečanja  ni  omenil .  Monikine  osupljive  novice  so  mu  obležale  kot  kamen  v  želodcu .  Kako  je  lahko  ustvaril  tak  kaos  v  njunih  življenjih ? 

Tistega  večera  se  je  doma  napil .  » Ida ,  na  tvoje  srečno  življenje ,  na  tvoj  zakon  in  družino , «  ji  je  sam  s  sabo  nazdravil .

Tako  je  bil  zdaj  tu ,  kjer  je  bil .  Osebno  življenje  se  mu  je  vrtelo  nekam  v  prazno .  Hkrati  je  bil  preveč  brezvoljen ,  da  bi  naprej  iskal .  Slog ,  ki  ga  je  živel  v  teh  dveh  letih ,  ko  se  je  ob  njem  zvrstilo  več  partnerk ,  mu  ni  bil  pisan  na  kožo .  Načeloma  se  seveda  vsemu  privadiš .  Morda  se  zdi  takšno  frfotanje  na  trenutke  celo  mikavno .  A  le  na  površen  vtis  –  v  resnici  je  nesmiselno  in  prenaporno .  Sam  se  je  takega  norenja  hitro  naveličal .  Niti  ni  čudno ,  da  se  je ,  saj  kratkim  razmerjem  ni  bil  nikdar  naklonjen .  Sloves  ženskarja ,  to  ni  bilo  zanj .  Nikoli  ni  čutil  potrebe  po  take  vrste  dokazovanju  in  ni  bil  na  ta  način  obseden  sam  s  sabo .  Niti  si  ni  domišljal ,  da  je  tako  poseben ,  da  bi  se  morale  ženske  lepiti  nanj .  Nič  zanimivega  ni  videl  v  hitrem  menjavanju  žensk  –  na  koncu  nimaš  od  tega  nič .  Veliko  večji  izziv  in  zadoščenje  je  našel  v  gradnji  odnosa  z  določeno  osebo .  Najbolj  je  to  občutil  pri  Idi ,  kjer  je  sebe  tudi  največ  vlagal .  Zato  je  z  njo  največ  izgubil . 

» Kako  napreduješ  pri  projektu ? «  je  vprašala .

Že  je  hotela  nadaljevati ,  vendar  jo  je  Kristijan  ustavil .  Ni  bil  razpoložen ,  da  bi  poslušal  štorije  o  Urši .  Na  živce  mu  je  šla  ta  Tjašina  lastnost ,  da  je  bila  z  ljudmi  pogosto  vsa  sladka ,  čim  so  ji  obrnili  hrbet ,  pa  jih  je  že  obirala .

» Škoda ,  da  te  takrat  še  nisem  poznala  . . .  Saj  ti  je  prav ,  da  prenočim  pri  tebi ?  Mislim  zaradi  dela ,  ki  ga  moraš  dokončati . «

» Naj  vama  predstavim  še  nekatere  druge  … «  ju  je  povedel  naprej . 

» Kaj  se  dogaja ,  Ida ?  Opažam ,  da  nekaj  ni  v  redu .  Vznemirjena  si . «

» Sedaj  boš  moral  biti  do  mene  še  posebej  pozoren  in  ljubeč , «  je  živčno  rekla ,  » saj  razumeš  … « 

» To  bi  bil  tako  ali  tako ,  že  zaradi  splošnega  vtisa  o  sebi  … «

Ceremoniala  je  bilo  naposled  konec  in  ljudje  so  se  začeli  odpravljati  proti  avtomobilom .  Na  vrsti  je  bila  namreč  še  cerkvena  poroka  v  eni  od  bližjih  cerkva .  Potem  pa  se  bo  kajpak  nadaljevalo  poročno  slavje ,  v  dvajset  kilometrov  oddaljenem  gostišču .  Urban  je  zvedel ,  da  je  povabljenih  veliko  ljudi ,  vendar  bodo  nekateri  prišli  samo  na  svatbo .  Na  sami  poroki  je  že  tako  bilo  ogromno  ljudi ,  in  če  bi  prišli  tja  prav  vsi ,  bi  jih  bilo  za  poročno  dvorano  daleč  preveč . 

Kristijan  ne  bi  niti  v  sanjah  predvidel ,  kaj  ga  čaka  na  današnji  poroki .

» Ojej ,  ni  ti  dobro ?  Kakšne  težave  pa  imaš ? «  je  bila  že  vsa  v  skrbeh .

Ko  je  bila  glavnina  večerje  končana ,  je  bil  na  vrsti  solo  ples  za  mladoporočenca ,  pri  naslednjem  plesu  pa  so  se  jima  pridružili  še  obe  priči  s  svojima  partnerjema  in  oboji  starši .  Če  bi  se  zdaj  ozrla  na  plesišče ,  bi  tam  videla  Kristijana ,  je  vedela .  Vendar  se  ni  ozrla .  Manj  ko  ga  vidi ,  bolje  je . 

Z  Urbanom  sta  odšla  s  plesišča ,  preden  so  si  glasbeniki  omislili  kratek  odmor .  Ko  sta  se  vračala  k  mizi ,  mu  je  Ida  rekla :  » Urban ,  malo  miru  potrebujem  in  pet  minut  samote .  Vzela  bom  plašč  in  šla  ven  na  kratek  sprehod .  Tudi  domov  moram  poklicati ,  da  vidim ,  kako  je  s  Timom .  Ti  se  lahko  ta  čas  zamotiš  s  svojimi  sorodniki . « 

» Vsakomur  se  lahko  zgodi ,  da  mu  ponagaja  zdravje ,  ko  si  najmanj  želi , «  je  leseno  odvrnil .  » Žal  mi  je ,  če  sem  ti  pokvaril  veselje  s  poroko .  Ni  pa  treba  delati  cirkusa  okrog  tega .  Diskretno  se  bom  poslovil  in  odšel . «  Zaradi  vsega  tega  izmotavanja  se  je  počutil  vedno  bolj  zoprno  in  malce  ga  je  že  tudi  pekla  vest .  Vseeno  le  ne  dovolj ,  da  bi  si  glede  odhoda  premislil . 

» Avto  bom  pustil  tu  in  si  naročil  taksi , «  je  rekel  samo  zato ,  da  bi  pregovarjanje  skrajšal . 

» Prav  to  nameravam , «  se  je  takoj  strinjal . 

» Zakaj  nisi  šel  s  taksijem ?  Kaj  pa  urgenca ?  Ne  veš ,  kako  me  je  že  skrbelo !  Klicala  sem  te ,  pa  si  bil  nedosegljiv . «

Ni  se  mu  ljubilo  razpravljati .  Dejal  je  le ,  da  se  mu  je  kmalu  po  odhodu  počutje  izboljšalo ,  zato  se  je  odpeljal  domov  namesto  na  urgenco .  » Vse  drugo  se  pomeniva  jutri .  Ni  me  treba  ponovno  klicati .  Izklopil  bom  mobilnik  in  šel  spat , «  je  na  hitro  končal  pogovor . 

Ida  in  Urban  sta  odšla  s  svatbe  malo  po  polnoči .  Do  tedaj  so  bili  vsi  pomembnejši  ceremoniali  že  mimo ,  vključno  z  obrednim  rezanjem  poročne  torte .  Ida  je  imela  vsega  več  ko  dovolj ,  zlasti  vznemirjenja .  Če  bi  bilo  po  njenih  željah ,  bi  se  poslovila  že  veliko  prej ,  vendar  bi  se  to  morda  zdelo  nevljudno .  Kristjana  ni  več  videla ;  ni  pa  vedela ,  da  je  odšel  kmalu  po  njunem  srečanju .

» Srečno  novo  leto ,  Timi , «  je  zašepetala ,  ko  se  je  sklonila  k  njemu ,  mu  poravnala  odejo  in  ga  poljubila .  Nato  je  tudi  sama  legla  in  zelo  hitro  zaspala .

» Na  poti  k  staršem .  Klicali  so  me ,  naj  se  oglasim ,  da  bom  pomagal  pri  nekem  opravilu ,  ki  ga  fizično  sami  ne  zmorejo . «

» Pa  potem ? «

Leon  se  je  te  februarske  nedelje  prebudil  prej  kot  je  nameraval .  Monike  ni  bilo  doma  že  od  petka ,  saj  je  imela  čez  vikend  svoje  poti  in  se  je  nameravala  vrniti  v  ponedeljek  zvečer .  Obetal  se  je  lep  sončen  dan .  Tudi  prejšnji  dan  je  bil  tak ,  da  je  malone  zadišalo  po  pomladi .  Sneg ,  kolikor  ga  je  zapadlo  to  zimo ,  se  je  že  zdavnaj  stopil .  Vendar  so  bile  trenutne  vremenske  razmere  varljive ,  kajti  po  napovedih  meteorologov  se  je  že  kmalu  obetala  sprememba  vremena  z  močno  ohladitvijo  in  sneženjem .  Navsezadnje  se  je  februar  šele  dobro  začel  in  je  bilo  poslabšanje  vremena  razumljivo .

Najprej  je  omenil ,  da  že  ve ,  da  je  bila  Ida  prejšnji  dan  tu .  In  da  mu  je  strašno  žal ,  da  sta  se  zgrešila . 

» Toda  Jakob  ti  je  rekel  tudi  » ali  malo  več « .  Koliko  več ?  Ta  » več «  je  prekleto  pomemben . «  Kristijan  je  z  napeto  držo  telesa  strmel  predse .  » Tega  otroka  moram  videti , «  je  malone  zašepetal ,  » ker  drugače  ne  bom  nikoli  več  miren .  In ,  jasno ,  z  Ido  moram  govoriti . «

» Da ,  moral  boš  . . .  Še  imaš  njeno  telefonsko  številko ? «

Odkimal  je . 

» Morda .  Ampak  prej  ali  slej  jo  bom . «

» Kaj  če  bo  prav  tedaj  v  bližini  njen  mož  ali  kdo  drug ? « 

Kar  dolgo  sta  se  pomenkovala .  Urban  ji  je  na  koncu  predlagal ,  naj  se  s  Kristijanom  dogovori  za  zmenek  konec  tedna .  » Takrat  bom  že  doma ,  pa  bova  z  gospo  Maroltovo  skupaj  popazila  na  Tima , «  je  rekel . 

» Zagotovo  ne  prek  mene ,  če  si  to  hotela  reči .  Vendar  vem  odgovor .  Marko  mi  je  povedal ,  da  je  bil  včeraj  v  Grbini  Leon .  Kar  tako ,  na  obisku .  In  v  soboto  si  bila  v  Grbini  ti .  Mu  je  že  kdo  omenil ,  da  je  tvoj  sin  podoben  Kristijanu  –  če  ne  drug ,  je  to  zagotovo  storila  tista  opravljivka  Hribarjeva .  Ljudje  tam  tako  že  ves  čas  govore ,  da  je  Tim  njegov .  No ,  glede  na  njuno  podobnost  je  vsakršno  zanikanje  nesmiselno . «

» In  kaj  boš  zdaj ? «

Urban  jo  je  pozorno  poslušal .

Zbral  se  je  in  rekel :  » Marsikaj  mi  boš  morala  pojasniti .  Neodpustljivo  je ,  da  imam  sina ,  pa  za  to  nisem  vedel .  Kaj  se  je  zgodilo ?  Zakaj  nisem  vedel ? « 

» Lahko  bi  se  zgodilo ,  da  sploh  nikdar  ne  bi  zvedel ,  da  imam  sina .  Občutek  je  grozljiv , «  je  zamolklo  dodal .

Kaj  naj  rečem  na  to ,  se  je  vprašala .

» Krepak  fant .  Težak  čez  tri  kilograme .  Ves  zmečkan ,  skorajda  brez  las ,  pa  vseeno  najlepši  dojenček  na  svetu , «  se  je  nasmehnila . 

» Rad  bi  ga  čim  prej  videl . «

» Ja ,  Tim  me  čaka .  Za  danes  sem  si  priskrbela  varstvo ,  toda  le  do  določene  ure . «

» Raje  pokliči . «  Kar  zdelo  se  mu  je ,  kaj  mu  namerava  sporočiti .  » Ali  bolje :  bom  jaz  tebe  poklical . «

Tako  je  samo  rahlo  prikimala  in  po  medlem  pozdravu  odšla  iz  restavracije . 

» Zgolj  po  naključju .  Zagotovo  bi  te  stvari  prej  ali  slej  prišle  na  dan ,  v  to  sem  prepričan  . . .  Zdaj  pa  povej ,  kako  se  je  Ida  držala  na  zmenku . «

» Dobro  veš ,  da  se  ne . «

» Ti !  Lepo  od  tebe ,  da  si  se  oglasil . «

Zagledal  je  njen  avto ,  ki  je  zavil  na  parkirišče .  Izstopil  je  in  šel  nasproti .  Prav  zdaj  je  tudi  ona  izstopila  in  se  ozrla  k  njemu .  Na  zadnjem  sedežu  avtomobila  je  od  daleč  videl  obrise  otroškega  stolčka .  Ida  je  odprla  zadnja  vrata ,  se  sklonila  noter  in  po  njenih  gibih  je  prepoznal ,  da  otroka  oblači .  Nato  ga  je  dvignila  s  sedeža  in  ga  postavila  poleg  sebe  na  tla .  Vzravnala  se  je ,  ga  prijela  za  roko ,  z  daljincem  zaklenila  vrata  in  se  napotila  proti  njemu .

Počenila  je  k  fantku  in  z  nežnim  glasom  rekla :  » Timi ,  to  je  tvoj  oči . « 

» Kristijan !  Ali  ti  ni  dobro ? «

» Fotoaparat . «  Tim  jo  je  dnevno  bombardiral  s  tem  vprašanjem  in  ona  mu  je  vsakokrat  potrpežljivo  odgovorila . 

Kristijan  je  razumel  namig .  Prijel  je  Tima  in  si  ga  » štuporamo «  zavihtel  za  tilnik .

» Hm  …  Ne  vem ,  Ida ,  kaj  bi  rekel  na  to .  Pravzaprav  mislim ,  da  sva  midva  oba  malo  zgubljeni  duši .  Kot  dve  samotni  drevesi  … «

» Hvala ,  Urban ,  res  hvala ,  vendar  se  bojim ,  da  ne  moreš .  Kot  tudi  jaz  tebi  ne  morem .  Čeprav  je  sicer  res ,  da  drug  drugemu  posredno  veliko  pomagava . «

» To  že .  Ne  vem  pa  še ,  kako  daleč  namerava  v  svojih  zahtevah .  Ne  želim  si  problemov ,  in  če  bo  le  mogoče ,  se  jim  bom  skušala  izogniti .  A  se  bojim ,  da  ne  bo  kaj  dosti  pripravljen  na  kompromise .  Da  ga  le  ne  zanese  spet  v  destruktivnost !  To ,  da  zna  biti  tak ,  že  vem  iz  prejšnje  izkušnje .  No ,  bo  že  …  Pa  ti ?  Kdaj  spet  odpotuješ  k  Franku ? «

» Odvisno  od  Timovega  razpoloženja  in  počutja . «

» Jasno ,  da  ni .  Najbrž  tudi  sluti ,  da  se  izgovarjaš . « 

» Odzivaj  se  pozitivno .  Bržkone  obstajajo  rešitve ,  ki  bodo  zadovoljile  tako  njega  kot  tebe ;  da  bo  volk  sit  in  koza  cela !  A  boš  morala  prispevati  svoj  delež ,  tudi  če  ti  to  ni  po  volji .  Ne  naredi  iz  Kristijana  svojega  nasprotnika . «

Materin  sprva  radovedni  pogled  je  postajal  vedno  bolj  začuden .  Oči  so  se  ji  še  in  še  vračale  zdaj  k  tej  zdaj  k  oni  fotografiji .  Kaj  jo  na  teh  fotografijah  tako  vznemirja ?  Na  koga  jo  ta  otroški  obraz  tako  zelo  spominja ? 

» Ne  morem  razumeti  vsega  tega , «  je  zbegano  govorila  mati ,  strmeč  v  fotografije .  » Dlje  ko  gledam  slike ,  bolj  me  preveva  občutek ,  kot  da  gledam  tebe ,  Kristijan ,  ko  si  bil  še  otrok . «  Vstala  je ,  odhitela  k  omari  in  začela  naglo  brskati  po  fotoalbumih  na  polici .  Kmalu  je  našla  tistega ,  ki  ga  je  iskala .  Bil  je  album  s  fotografijami  iz  Kristijanovega  otroštva .  Vrnila  se  je  z  njim  k  mizi  in  začela  mrzlično  listati  po  njem .

Pred  starši  je  krivdo  v  celoti  prevzel  nase ,  čeprav  sam  zase  ni  mislil  tako .  Tudi  Ida  je  imela  tu  svoj  delež .  Vendar  ni  hotel ,  da  bi  bili  starši  jezni  nanjo  ali  jo  obsojali .  Spet  se  je  vprašal ,  kako  bi  stvari  danes  tekle ,  če  bi  takrat  pred  službo  pristal  na  razumen  pogovor  z  njo .  Zagotovo  bi  bilo  vse  drugače .  Ampak  s  takimi  mislimi  se  ni  imelo  smisla  moriti .

» Kaj  pa  Ida ?  Kaj  pravi ? «  se  je  zganila  mati .

Pomislil  je ,  ali  ji  naj  pritrdi .  Tako  bi  najlažje  opravil .  Vendar  se  je  zavedal ,  da  tega  ne  sme  storiti .  Če  bosta  ostala  skupaj ,  bo  prej  ali  slej  izvedela  za  Ido .  Če  ne  bosta  ostala ,  pa  je  tudi  vseeno .

» Zakaj  me  to  sprašuješ ? « 

Še  tesneje  jo  je  objel .  » To  me  veseli .  Predlagam ,  da  pustiva  te  teme  za  prihodnjič .  Počniva  raje  kaj  bolj  prijetnega . «  Ni  imel  energije ,  da  bi  se  nocoj  naprej  pogovarjal  o  teh  stvareh .  Vsi  ti  nepričakovani  dogodki  so  ga  že  dodobra  izmučili .  Današnji  pogovori ,  najprej  s  starši  in  sedaj  še  s  Tjašo ,  pa  so  ga  samo  še  dodatno  zdelali .  Zdaj  je  potreboval  nežnosti  in  sprostitev .  Da  uduši  nemir ,  ki  ga  je  vanj  že  zopet  zasadila  Ida . 

Tjaša  je  upoštevala  njegovo  željo  in  ni  nadaljevala  razprave  o  občutljivi  temi .  Vstala  je  in  se  stisnila  k  njemu ,  nato  pa  sta  se  že  izgubila  v  dolgem  poljubu .  Vendar  le  ni  zdržala  do  konca  večera .  Kasneje ,  preden  sta  zaspala ,  ga  je  začela  znova  zasipati  z  vrtajočimi  vprašanji .  Sprva  ji  je  še  odgovarjal ,  nato  pa  ga  je  minilo  potrpljenje  ter  ji  je  nazadnje  nejevoljno  obrnil  hrbet . 

» Kdaj  točno ? «  je  vztrajal .

» Razumem .  Še  kaj  pokličem ,  da  zvem ,  kako  je  z  njim . «

Precej  drugače  je  bilo  z  njima .  Zdelo  se  je ,  kot  da  postaja  njun  odnos  z  vsakim  srečanjem  bolj  zategnjen .  V  želji ,  da  si  olajša  mučna  druženja  z  njim ,  se  je  Ida  potem ,  ko  mu  je  predala  Tima ,  vse  bolj  pogosto  umaknila  in  za  pol  ure ,  uro  odšla  po  svojih  poteh .  Zdaj  sta  bila  Kristijan  in  Tim  že  toliko  navajena  drug  na  drugega ,  da  se  je  lahko  oddaljila  brez  pomislekov .  Če  bi  se  med  njeno  kratko  odsotnostjo  zgodilo  kaj  nepredvidenega ,  pa  bi  jo  on  tako  in  tako  poklical  po  telefonu  in  bi  se  nemudoma  vrnila .  To  se  je  zgodilo  enkrat  samkrat .  Tim  se  je  udaril  ob  gugalnico  –  nič  hudega  sicer  –  toda  ustrašil  se  je  in  začel  neustavljivo  jokati  ter  jo  klicati .  Najprej  ga  je  skušal  Kristijan  sam  pomiriti  in  zamotiti .  Žal  je  bil  fantič  neutolažljiv .  Tudi  ko  je  bil  udarec  ob  gugalnico  že  pozabljen ,  se  je  še  vedno  drl :  » Mamico  bi ! «  Tako  Kristijanu  ni  ostalo  drugega ,  kot  da  jo  pokliče .  Tim  je  tulil  vse  do  njene  vrnitve .  Ko  se  je  prikazala  in  ga  stisnila  k  sebi ,  pa  se  je  hitro  pomiril  in  živahno  nadaljeval  z  igranjem .

Po  vrnitvi  domov  je  Kristijanu  takoj  poslala  kratko  sporočilo ,  da  je  svojo  obveznost  za  vpis  njegovega  očetovstva  opravila .

» Tvoja  očarljivost  bo  trpela ,  Tjaša ,  če  se  boš  kar  naprej  ukvarjala  z  njo  in  obenem  silila  v  ljudi  s  svojim  sitnim  poizvedovanjem , «  je  bil  ujedljiv .  » Ne  vem ,  zakaj  te  Timova  mati  sploh  zanima .  Ona  je  preteklost ,  velikokrat  sem  ti  že  ponovil  isto . « 

Vendar  se  je  Kristijan  zavedal ,  da  so  nekatere  Tjašine  pripombe  upravičene .  To  je  zagotovo  veljalo  za  očitke  o  tem ,  da  se  je  oddaljil  od  nje ,  odkar  sta  se  na  sceni  pojavila  Tim  in  Ida .  Kot  je  bilo  tudi  res ,  da  mu  je  Ida  prevečkrat  zaposlovala  možgane .  Misli  nanjo  so  sprožale  v  njem  zmešnjavo  različnih  čustev :  od  jeze ,  ogorčenja ,  obžalovanja  do  hrepenenja  in  nestvarne  želje  po  njeni  bližini .

Urbanu ,  ki  se  je  ustavil  le  toliko ,  da  je  Ida  pobrala  prtljago  iz  avta ,  je  samo  od  daleč  pokimal  v  pozdrav ,  kar  je  delovalo  nekam  ignorantsko .

Seveda  je  vedela .  Bilo  je  že  po  tem ,  ko  je  Kristijan  pretrgal  njuno  zvezo ,  s  čimer  se  ni  mogla  sprijazniti ,  pa  se  je  hotela  pogovoriti  še  z  Leonom .  Kje  je  že  to !  Takrat  je  še  gojila  kanček  upanja ,  da  se  bosta  s  Kristijanom  pobotala .  A  se  to  ni  zgodilo . 

» Ne  bo  motilo  Tima  pri  spanju ? «

» Ne  bo .  Kadar  spi ,  spi . «

Pritisnil  je  na  tipko  in  po  prostoru  so  se  razlili  zvoki  umirjene  inštrumentalne  skladbe .  Dobro  je  izbral ,  si  je  oddahnila ;  nekaj  za  pomirjanje  živcev !

» Kdaj  sta  se  spoznala ? «

Ah ,  to  te  žuli !  » Prijateljski  in  prijazen .  Ni  razlogov ,  da  bi  te  vznemirjalo . «

» Dolguješ  mi  odgovor , «  je  hladno  dejal ,  ko  je  segla  po  Timu ,  ki  se  je  v  tem  času  že  popolnoma  razbudil .  Zdaj  je  sedel  Kristijanu  v  naročju  in  z  ročicami  sukal  volan  levo  in  desno .  Zdel  se  ji  je  topel  prizor ,  oče  in  sin  takole  skupaj ,  in  nehote  se  je  omečila .

» Okvirno  soglašam ,  da  Tim  preživi  dve  soboti  v  mesecu  s  tabo  in  tvojimi  v  Ljubljani . «

Ida  se  je  iz  neznanega  razloga  počutila  nekam  potolčeno .  K  vragu  še  Kristijan .  Tudi  brez  njega  ima  dovolj  skrbi .

» Le  majčkeno  nesrečna , «  se  je  nasmehnil . 

» Morda  je  to  le  njena  pretkana  strategija ,  da  razredči  tvoje  stike  s  Timom  na  minimum  in  ti  ga  sčasoma  popolnoma  odtegne , «  jo  je  skušala  zdaj  še  dodatno  očrniti ,  četudi  na  slepo .  Še  vedno  je  o  njej  in  njuni  nekdanji  zvezi  tako  malo  vedela .  Vendar  je  slutila ,  da  je  imela  Ida  v  Kristijanovem  življenju  pomembnejšo  vlogo ,  kot  je  bilo  to  navzven  razbrati . 

» Ali  odklanjaš  pogovor  samo  zato ,  ker  se  nisem  hotel  jaz  tedaj  s  tabo  pogovarjati ? «

Pa  se  pogovarjajva  o  tebi ,  Kristijan !

» Je .  Na  kratko . «  Poklical  jo  je  bil  in  ko  je  prišla  naokoli ,  sta  Tima  skupaj  peljala  na  sprehod . 

» Najbrž  zjutraj . «  Kako  bi  zdaj  popenil ,  če  bi  mu  povedala  po  resnici ,  da  sploh  ne  potujejo  jutri ,  temveč  v  nedeljo !

» Ne  bi  rekel .  Precej  zoprn  občutek  je  to ,  da  nikoli  z  gotovostjo  ne  vem ,  kakšne  volje  boš  prihodnjič  …  Po  vaju  bom  prišel  zjutraj .  A  do  tedaj  se  tako  še  slišimo . « 

» Nekajkrat .  Prvič  je  resneje  zbolel ,  ko  je  imel  pet  mesecev .  Šlo  je  za  virozo  in  kljub  visoki  vročini  za  nič  resnejšega ,  toda  bila  sem  v  groznih  skrbeh  ter  sem  ure  in  ure  presedela  ob  njegovi  posteljici .  V  njegovih  prvih  mesecih  sem  bila  nasploh  velikokrat  v  nepotrebnih  skrbeh .  Prebrala  sem  na  primer  o  nenadni  smrti  dojenčka  v  posteljici  –  tako  se  pravi  pojavu ,  ko  otrok  brez  pravega  razloga  med  spanjem  preneha  dihati  in  umre ,  kar  se  zgodi  v  prvih  šestih  mesecih  življenja .  Zato  sem  venomer  hodila  k  njemu  gledat ,  ali  še  diha .  Oddahnila  sem  si ,  ko  je  dopolnil  pol  leta ,  saj  sem  menila ,  da  je  nevarnost  mimo .  Drugače  je  bil  zelo  prisrčen  dojenček ,  rad  se  je  smejal  in  ni  pretirano  jokal .  Nekaj  več  težav  in  joka  je  bilo  le  v  času ,  ko  so  mu  rasli  zobki . «

Tudi  zdaj  ni  ničesar  rekla .  Le  sklonila  se  je  k  Timu ,  ki  se  je  pri  preobračanju  razgrnil  in  mu  poravnala  rjuho ,  s  katero  je  bil  pokrit .

Ni  vedela ,  kaj  naj  odgovori ,  zato  je  samo  skomignila  z  rameni  in  ostala  tiho .

» Kako  dobro  obvladaš  vse , «  ji  je  izrazil  priznanje . 

» Tjaša . «

» Le  za  nekaj  dni .  S  Sandro . «

» V  redu ,  če  o  tem  ne  maraš  govoriti  . . . «  Čez  čas  je  zamišljen  nadaljeval :  » Že  ves  čas  mi  roji  po  glavi  najin  prejšnji  pogovor  v  sobi .  Imela  si  prav ,  ko  si  me  obtožila ,  da  sem  tedaj  mislil  samo  na  svojo  prizadetost ,  nate  pa  pozabil .  Danes  se  seveda  zavedam ,  kaj  sem  storil  in  v  kakšno  stisko  sem  te  spravil ,  čeprav  za  vse  tvoje  tegobe  niti  vedel  nisem .  Zato  tudi  moram  sprejeti ,  da  je  tvoja  jeza  name  upravičena .  Še  enkrat  bom  poudaril ,  da  mi  je  prekleto  žal  za  vse . « 

» Vem . «  Zvenelo  je  malodušno .

» O , «  je  bila  presenečena ,  a  je  po  njegovem  glasu  čutila ,  da  se  šali .  » Boš  ponoči  ti  poskrbel  za  Tima ? « 

» Kako  je  s  Timom ?  Nekajkrat  sem  ga  slišal  jokati , «  je  rekel ,  ko  je  obstala  na  vratih .  V  mraku  je  videla  le  njegovo  silhueto  na  razprostrtem  trosedu .

» Tvoj  sin  bi  se  rad  pri  tebi  pocrkljal , «  je  rekla  in  položila  Tima  zraven  njega  na  kavč .  Kristijan  se  mu  je  nasmehnil  in  odgrnil  odejo ,  malček  pa  je  voljno  zlezel  k  njemu .  » Lahko  mu  mimogrede  izmeriš  še  temperaturo , «  mu  je  podala  termometer . 

Hvaležno  ga  je  pogledala .  Njegove  besede  so  napravile  vtis  nanjo .  V  dvoje  je  vse  lažje  obvladovati ,  tudi  bolezen .  Vse  se  zdi  preprosteje ,  če  se  ti  ni  treba  zanašati  le  nase .  Že  občutek ,  da  je  nekdo  ob  tebi ,  ki  čuti  do  otroka  enako  skrb ,  dosti  šteje .  Urban  ji  je  zagotavljal  dom ,  bila  sta  iskrena  prijatelja ,  pomagal  ji  je ,  kolikor  le  lahko ,  toda  z  njim  si  ni  mogla  zares  deliti  skrbi  za  Tima . 

Zaznal  je ,  da  ji  predlog  ni  pogodu ,  vendar  ga  ni  umaknil . 

Brez  mene ,  Kristijan !

Nasploh  sta  med  potjo  malo  govorila .  Pomenek  se  je  nepovezano  sukal  le  okrog  Tima ,  ki  je  del  poti  zopet  prespal ,  in  njegovih  trenutnih  zdravstvenih  težav .  Včerajšnjih  pogovorov  se  nista  dotikala  in  nobeden  ni  omenil  njenega  kratkega  nočnega  obiska  pri  njem .  Kot  bi  oba  spet  trdno  stopila  v  svoje  dejansko  življenje . 

S  ponedeljkom  se  je  Tim  vrnil  v  vrtec .  Urbana  še  ni  bilo  iz  Nemčije .  Nazadnje  sta  govorila  po  telefonu  dva  dni  nazaj  in  tedaj  ji  je  povedal ,  da  se  vrne  naslednjo  nedeljo  in  bo  s  seboj  pripeljal  pomembnega  gosta .  Seveda  ne  Franka ,  pač  pa  nekega  poslovneža ,  s  katerim  namerava  razvijati  določene  posle .  Pri  tem  je  računal  na  njeno  pomoč ,  predvsem  da  poskrbi  za  primeren  in  gostoljuben  sprejem .  Ni  bilo  prvič .  Že  kdaj  prej  se  je  zgodilo ,  da  je  povabil  domov  na  kosilo  ali  večerjo  pomembnega  poslovnega  človeka .  Tedaj  mu  je  pri  sprejemu  in  postrežbi  vedno  pomagala  ter  stala  ob  strani . 

» Saj  se  strinjam  s  tvojim  predlogom , «  je  odsekano  rekel .

Kristijan  je  prispel  nekaj  minut  pred  dogovorjeno  uro .  Sandra  ga  je  že  čakala  pred  hišo ,  držeč  Tima  za  roko . 

» Spremenil  si  se .  Deluješ  drugačen  kot  se  te  spominjam , «  je  rekla  naravnost .

Opazoval  je  sina ,  ki  se  je  čisto  zatopil  v  igro  z  avtomobili .  Tako  prisrčen  in  odziven  otrok  se  mu  je  zdel .  No ,  gotovo  vsi  starši  sodijo  o  svojih  otrocih  isto !  Mučilo  ga  je ,  da  ga  videva  le  poredkoma ,  v  odmerjenih  intervalih .  Pogrešal  je  vsakdanje  življenje  z  njim ,  ki  je  po  njegovem  prepričanju  edino  zagotavljalo  pravo  starševsko  spontanost .  Zadnje  čase  se  je  večkrat  spomnil  nekdanjega  sodelavca  in  njegovega  pritoževanja ,  da  mu  bivša  žena  po  razvezi  krati  stike  z  otrokoma .  Takrat  ni  razumel ,  čemu  toliko  robanti  in  se  razburja  zaradi  tega ,  ko  pa  je  zanj  veliko  udobneje ,  da  nima  skrbi  z  njima .  Danes  ga  je  povsem  razumel .

» Zaenkrat  ne . «  Obmolknil  je ,  nato  pa  le  dodal :  » Morda  bo  res  najbolje ,  da  ti  povem ,  kje  je  težava ,  da  ne  boš  naprej  vrtala .  Ida  mi  je  v  ponedeljek  po  telefonu  rekla  nekaj ,  česar  mi  v  teh  dneh  še  ni  uspelo  predelati .  Omenila  je ,  da  bodo  kmalu  štirje  v  hiši .  Se  pravi ,  da  z  Urbanom  pričakujeta  naraščaj .  Še  sam  ne  vem ,  zakaj  me  to  tako  muči .  Že  odkar  sem  zvedel ,  sem  čisto  poklapan . « 

» Otroka  pričakujeta ?  Hm  …  Ampak  to  je  bilo  prej  ali  slej  pričakovati ,  se  ti  ne  zdi ? «  je  tudi  Monika  zamišljeno  predelovala  novico .  » Navsezadnje  je  Tim  tvoj  otrok  in  ne  Urbanov . « 

Zavedala  se  je ,  da  bi  bilo  najmanj  nevljudno ,  če  Monike  ne  bi  povabila  naprej .  Torej  je  morala  povabiti  oba . 

Ko  so  vstopili  v  hišo ,  je  fantič  nemudoma  odpeljal  Kristijana  v  dnevno  sobo ,  da  mu  pokaže  svoje  igrače .  Tudi  Monika  je  odšla  z  njima .  Ida  je  medtem  v  kuhinji  na  hitro  pripravila  prigrizek :  sirovo  ploščo ,  domači  kruh  in  orehe ,  ki  jih  je  prav  danes  popoldan  očistila  iz  lupin .  Ko  je  bila  gotova ,  jih  je  povabila  k  mizi .

Po  njunem  odhodu  se  je  ukvarjala  samo  še  s  Timom .  Spat  je  šel  kasneje  kot  ponavadi ,  saj  se  je  naspal  že  med  dolgo  vožnjo .  Ti  obiski  pri  Kristijanu  so  vsakokrat  porušili  njegov  utečeni  red ,  kar  ji  ni  bilo  všeč .  Pri  teh  stvareh  je  bila  precej  natančna ,  saj  je  bila  mnenja ,  da  sta  ustaljeni  dnevni  ritem  in  doslednost  pri  otrocih  zelo  pomembna .  Kristijan  pa  celo  pričakuje ,  da  bo  Tim  poslej  pogosto  potoval  v  Ljubljano ! 

Ko  sta  pogovor  končali ,  je  Ida  venomer  tuhtala  o  tem .  Kaj  takega  je  Kristijanu  rekla ,  iz  česar  je  izpeljal  ta  kozlovski  sklep ? 

Kristijan  je  ob  njenem  pojasnilu  olajšano  zadihal .  Čeprav  se  je  razumsko  zavedal ,  kako  nesmiselno  je  njegovo  olajšanje ,  si  ni  mogel  kaj ,  da  ga  ne  bi  občutil .  Kot  bi  odložil  breme ,  ki  ga  je  te  dni  tlačilo  in  morilo .  A  se  je  hkrati  že  spomnil  Sandrinih  besed ,  da  v  Idinem  sedanjem  življenju  obstaja  neka  stvar ,  ki  bi  ga  z  gotovostjo  spravila  v  slabo  voljo .  Tedaj  je  mislil ,  da  ve ,  o  čem  Sandra  govori ,  a  se  je  sedaj  izkazalo ,  da  je  imela  v  mislih  nekaj  drugega .  Le  kaj ?  Ta  trenutek  ni  hotel  drezati  v  Ido  z  vprašanji .  Bo  že  še  izvrtal ! 

Ponovno  so  se  dobili  čez  dobro  uro  in  tedaj  jo  je  uspel  prepričati ,  da  gredo  skupaj  še  nekaj  spit .  Bil  je  lep  dan  in  lahko  so  sedli  k  mizi  na  prostem . 

» Zaenkrat  ne .  Zakaj ? «  je  bila  začudena  nad  vprašanjem .

Slišalo  se  je  dobro .  Torej  se  Kristijan  pri  Timu  že  v  vsem  znajde !

Umolkni ,  Kristijan ,  nočem  te  poslušati ! 

Ne  da  bi  pričakoval  njen  odgovor ,  je  tiho  dodal :  » Pogrešam  tvojo  ljubezen ,  zelo  jo  pogrešam .  Želim  si  je ,  tudi  če  si  je  morda  ne  zaslužim .  Ker  mi  še  vedno  toliko  pomeniš . «

» Ej ,  Ida !  Saj  ne  greš  že  spat ?  Pridi ,  no ,  še  malo  ven  na  teraso . «

» Ne  glej  me  tako  jezno !  Upam ,  da  nisi  vsega  tega  dojela ,  kot  da  hočem  uveljaviti  svoj  prav  ali  te  prisiliti ,  da  se  ravnaš  po  mojih  zamislih .  Morda  je  v  tvoji  glavi  celo  tako  izzvenelo .  Zares  ne  merim  moči  s  tabo !  Nimam  te  potrebe .  Marsikaj  sem  že  storil  tebi  na  ljubo  in  marsikaj  še  bom .  Niti  mi  ni  do  prepira  in  še  manj  do  pridiganja .  Vztrajam  pa ,  da  se  ne  odločaš  v  afektu  in  da  ne  reagiraš  zaletavo .  To  človeka  hitro  udari  po  glavi  –  kot  veš ,  lahko  to  trdim  iz  lastne  izkušnje .  Oba  želiva  le  Timovo  dobro .  Vsaj  v  tem  sva  si ,  sem  prepričan ,  soglasna .  Zato  moraš  moje  želje  tudi  ti  kdaj  upoštevati . « 

Onadva  sta  se  vrnila  na  teraso  h  Kristijanu .

Monika  in  Leon  sta  se  po  njegovem  odhodu  samo  spogledala  in  zamišljena  obsedela .  Njej  je  bilo  zaradi  brata  težko  pri  duši .  Prejle ,  med  vožnjo  nazaj ,  je  Leon  v  šali  dejal ,  da  se  Kristijan  obnaša  tako ,  kot  da  brez  Ide  ne  more  več  ne  dihati  ne  prav  živeti .  Ampak  vse  skupaj  je  bilo  tudi  v  resnici  videti  tako .  Odkar  se  je  Ida  vrnila  v  njegovo  življenje ,  se  ji  je  zdel  še  bolj  zgubljen .  Strinjala  se  je  z  Leonom ,  ki  je  dejal ,  da  Kristijan  hrepeni  po  tem ,  da  bi  Ido  zopet  dobil ,  a  ga  je  hkrati  strah ,  da  bi  jo  še  bolj  izgubil .  Zato  se  je  zdaj  še  težje  posvečal  Tjaši .  Niti  se  ni  oziral  za  morebitno  novo  žensko .  Samo  Ida  ga  je  zanimala .  Na  žalost .  Kot  da  ne  more  sprejeti ,  da  Ida  ni  več  sestavni  del  njegovega  življenja .  Ah ,  da ,  Tjaša ,  so  ji  misli  preskočile  k  njej .  Prejle  je  Kristijan  lepo  ponazoril  svoj  odnos  do  nje ,  ko  je  izjavil ,  da  ji  samo  krade  čas .  Tjaša  na  primer  sploh  ne  ve ,  da  je  Kristijan  zdaj  tu  na  morju .  Rekel  ji  je  bil ,  da  bo  preučil  nekatere  materiale  s  konference  in  pripravil  nekaj  predavanj ,  ki  jih  bo  v  kratkem  imel  v  svojih  strokovnih  krogih .  Hkrati  ji  je  menda  zabičal ,  naj  mu  čim  manj  telefonira ,  ker  se  pri  delu  ne  more  kar  naprej  prekinjati ,  da  bo  že  on  poklical  njo ,  ko  bo  utegnil .  Vse  to  ji  je  prejle  povedal  Leon ,  saj  se  sama  s  Kristijanom  še  ni  pogovarjala .  Kdo  ve ,  kaj  je  Tjaši  natvezel ,  zakaj  se  morata  vrniti  iz  Francije  prej ,  kot  je  bilo  planirano !  Leon  ji  tega  prej  ni  utegnil  razložiti .  A  saj  bo  še  slišala  tudi  o  tem . 

Naslednje  jutro  je  dan  stekel ,  kot  da  se  prejšnji  večer  ne  bi  dogajalo  nič  posebnega .  Prva  je  bila  pokonci  Ida .  Pa  ne  zaradi  sebe ,  temveč  Tima ,  ki  se  je  zbudil  že  navsezgodaj  in  ga  ni  bilo  mogoče  uspavati  nazaj .  Ponoči  se  resda  ni  prebujal ,  spal  je  v  enem  kosu ,  kar  se  že  dolgo  ni  zgodilo .  Vendar  je  bil  njen  spanec  prekratek .  Ko  se  je  pozno  zvečer  spravila  v  posteljo ,  ni  in  ni  mogla  zaspati .  Dogajanje  s  Kristijanom  jo  je  preveč  razburkalo  in  dolgo  v  noč  je  v  mislih  premlevala  vsako  njegovo  besedo .  Zaradi  premalo  spanja  se  je  –  medtem  ko  je  v  zgodnjih  jutranjih  urah  pripravljala  zajtrk  za  Tima  in  kavo  zase  –  premikala  po  mali  kuhinji  kot  mesečna .  Vsi  drugi  so  seveda  spali .  Kako  lepo  bi  bilo  malčka  zdajle  predati  Kristijanu  in  leči  nazaj  v  posteljo !  A  tudi  če  bi  to  hotela  storiti ,  bi  stvar  težko  izpeljala .  Ni  namreč  vedela ,  kje  natančno  Kristijan  spi ,  saj  je  bilo  v  dvostanovanjski  hiši  več  različnih  sob .  Najbrž  bi  bilo  videti  tudi  precej  čudno ,  če  bi  kar  vdrla  k  njemu  in  mu  rekla ,  naj  ga  prevzame .  Kakor  je  bila  vesela ,  da  ima  Tima ,  pa  taki  jutranji  trenutki  niso  bili  lepša  stran  materinstva .  Kot  tudi  ne  iz  noči  v  noč  prekinjeno  spanje ,  bolezen  in  še  bi  se  našlo . 

Brez  energije  je  po  končanem  zajtrku  sedla  k  Timu  in  se  z  njim  dremavo  igrala .  Na  trenutke  je  ob  njem  celo  rahlo  zakinkala .  Zato  se  ji  je  zdela  še  najboljša  rešitev ,  da  se  kljub  zgodnji  uri  odpravita  na  sprehod . 

Zunaj  je  bilo  ob  tej  uri  razmeroma  sveže .  Zavila  sta  proti  obali ,  do  katere  je  bilo  kar  nekaj  hoje .  Srečala  sta  malo  ljudi ,  predvsem  tiste ,  ki  so  hiteli  v  službo .  Dopustniki  so  ob  tej  uri  bržkone  še  zvečine  spali .  Na  obali  sta  ostala  precej  dolgo .  Tim  se  je  pridno  igral  z  mivko  –  z  lopatko  jo  je  sipal  v  kanglico ,  vse  skupaj  zalil  z  morsko  vodo ,  obrnil  naokrog ,  da  je  nastala  potička  in  zadevo  ponovil .  Bil  je  vztrajen ,  ves  se  je  posvetil  igri ,  medtem  ko  je  sama  sedela  ob  njem  na  tleh  in  pustila ,  da  so  ji  misli  znova  in  znova  pobegnile  k  prejšnjemu  večeru .  Zakaj  je  Kristijan  s  svojo  neposrednostjo  vse  pokvaril ?  Bilo  bi  bolje ,  da  bi  se  oba  še  naprej  sprenevedala ,  da  med  njima  nič  več  ne  tli .  Zdaj  jo  je  samo  obremenil .  Kaj  točno  ji  je  hotel  povedati ?  Da  je  pripravljen  prekiniti  s  Tjašo ,  posredno  pa  ji  hkrati  sugeriral ,  naj  pusti  Urbana  in  se  vrne  k  njemu ?  Ali  pa  ni  imel  nič  takega  v  mislih  in  je  iz  njega  udarila  le  želja  po  malo  medsebojnih  nežnosti ?  Po  avanturi ?  Kar  koli  od  tega  je  bilo  zanjo  nesprejemljivo .  O ,  kajpada ,  še  kako  bi  ji  ugajale  nežnosti ,  zlahka  bi  se  jim  predala !  Kaj  pa  potem ?  Kratke  avanture  z  njim  ne  bi  prenesla ,  zlasti  ker  ga  še  ni  prebolela .  Ponovna  zveza  je  bila  prav  tako  izključena ;  ne  bi  je  zmogla ,  ker  bi  se  bala ,  da  jo  bo  znova  prizadel .  In  on  je  znal  prizadeti .  No ,  saj  Edo  jo  je  tudi  prizadel  –  vendar  jo  je  samo  prevaral  z  drugo ,  nič  drugega ,  potem  pa  moledoval ,  naj  mu  skok  čez  plot  oprosti .  Kristijan  jo  je  prizadel  drugače  –  z  neprizanesljivim  odzivom  in  popolno  zavrnitvijo .  Po  sinočnjem  doživetju  se  ga  bo  morala  ponovno  maksimalno  izogibati .  Tako  bo  za  oba  najbolje .  Domisliti  mora  le  način ,  kako  se  bosta  usklajevala  glede  Tima . 

Klepet  sta  spontano  nadaljevala  o  drugih  stvareh . 

Tik  preden  so  posedli  v  avtomobila ,  jo  je  z  letališča  klical  Urban ,  ki  se  je  med  čakanjem  na  polet  želel  prepričati ,  ali  lahko  računa  na  njen  prevoz  ali  pa  se  je  v  tem  času  kaj  spremenilo .

Prav  o  tem  je  Ida  pogosto  razmišljala .  Bi  bilo  sploh  prav ,  da  bi  v  takem  primeru  še  naprej  ostala  v  njegovi  hiši  in  ga  ovirala  pri  načrtih  z  njo ?  Lahko  da  bi  hišo  želel  prodati  ali  jo  dati  v  najem .  Sam  je  takšno  možnost  sicer  vselej  zanikal ,  a  morebiti  le  zato ,  da  je  ne  bi  vznemirjal . 

Ko  so  prispeli  domov ,  je  Tima  spravila  v  posteljo ,  kjer  je  spal  naprej .  Kasneje  sta  se  z  Urbanom  posvetila  vsak  svojim  stvarem  in  prejšnje  teme  nista  več  pogrevala . 

» Urban  je  eden  najbolj  tolerantnih  ljudi  na  svetu !  On  se  ne  spotakne  ob  nobeno  stvar . «

Da ,  bil  je  ljubosumen  na  Urbana .  Toda  to  ljubosumje  je  imelo  drugačno  barvo  kot  tisto  na  Eda  pred  nekaj  leti .  Imel  je  občutek ,  da  ni  več  tako  sebičen  kot  je  bil  včasih .  Ne  bi  maral ,  da  bi  bila  Ida  nesrečna .  Če  jo  Urban  osrečuje ,  naj  bo  z  njim .  Tega  ji  ne  bi  hotel  kvariti  –  v  nekem  obdobju  ji  je  povzročil  že  dovolj  problemov .  Vendar  se  je  moral  na  silo  otresti  predstav  o  njima .  O  tem ,  kaj  počneta ,  ko  sta  sama ;  medtem  ko  je  on  ne  sme  več  niti  objeti ,  niti  poljubiti ,  niti  ji  vplesti  prstov  v  prelepe  lase .

» Morda  se  je  teh  sporočil  naveličal ,  morda  pa  le  ne  ve ,  kaj  ti  sploh  napisati  . . .  Ida ,  ti  ni  vsaj  malo  žal ,  da  dušiš  samo  sebe  in  se  z  njim  nočeš  videvati ?  Upoštevajoč ,  kaj  čutiš  do  njega ? «

Leon  ji  je  obnovil  Urbanove  besede . 

» Čudno  vse  skupaj ! «  je  zamišljeno  komentirala  Monika ,  ko  je  končal  razlago .  » Govoril  ti  je  o  Idinem  dobro ,  noče  pa ,  da  bi  bila  Ida  vnaprej  seznanjena  z  vsem  tem .  In  Kristijana  zadeva ,  ti  je  dejal !  Mogoče  ima  pripombe  na  relacije  med  njima  z  Ido ,  morda  pa  gre  za  Tima .  Toda  zakaj  bi  o  tem  govoril  s  tabo ?  No  ja ,  verjetno  sklepa ,  da  boš  lahko  ti  vplival  na  Kristijana .  Ali  pa  se  boji  iznesti  svoje  pripombe  naravnost  njemu .  Ne  vem ,  no !  V  zadnjih  nekaj  bežnih  srečanjih  se  mi  je  zdel  čisto  prijazen  in  miroljuben  možakar .  Ida  pa  ga  kot  človeka  tako  in  tako  že  ves  čas  kuje  v  nebesa . «

Kristijan  je  bil  močno  presenečen ,  ko  je  poslušal  razlago  o  nenavadnem  klicu .

» Čudno ,  zares  čudno , «  je  nerazumevajoče  mrmral . 

» Šlo  je  le  za  vprašanje  časa .  Že  dolgo . «

Leon  se  je  spotoma  ustavil  še  v  blagovnici  s  tehničnim  materialom ,  da  nabavi  nekaj  stvari ,  ki  jih  je  potreboval .  Nič  hudega ,  če  pride  Kristijan  pred  njim ,  saj  je  Monika  doma . 

» Zdaj  pa  nemudoma  vse  povej , «  je  Monika  takoj  planila  nanj ,  vendar  je  delovala  zaskrbljeno . 

V  nemoči  je  poškilila  h  Kristijanu ,  ki  je  mirno  sedel  v  fotelju ,  ju  z  zanimanjem  opazoval  in  se  muzal .  Niti  zganil  se  ni ,  da  bi  posredoval  in  skušal  Tima  zamotiti  s  čim  drugim . 

» Nanj  bodo  popazili  starši  in  Monika .  Če  bi  začel  jokati ,  pa  me  pokličejo  in  bom  takoj  nazaj !  Mimogrede ,  ne  gre  le  za  prevoz ,  pač  pa  se  moram  s  tabo  pogovoriti  še  o  nekaj  rečeh .  Med  drugim  potrebujem  navodila  in  kak  nasvet  glede  svojega  dopusta  s  Timom . « 

» Dojel  je ,  da  je  šlo  vajino  pretvarjanje  in  zavajanje  predaleč .  In  da  je  bila  ta  igra  predvsem  tebi  v  škodo . « 

» Sandri  ne  smeš  zameriti , «  je  zamrmrala .

» Kaj  pa  Leon ,  kaj  pravi  on ?  Monika ?  In  tvoji  starši ,  ali  tudi  že  vedo  za  to ?  Se  vsi  po  vrsti  zgražajo ?  Naju  z  Urbanom  obsojajo ? «  je  nemirno  spraševala . 

Po  drugi  strani  ji  je  venomer  rojil  po  glavi  Kristijan .  Že  od  februarja  naprej  se  je  spotikala  obenj .  Zaradi  njegovih  vezi  s  Timom  v  resnici  ni  bilo  realnih  možnosti ,  da  bi  z  njim  pretrgala  odnose .  Si  je  tega  sploh  želela ?  Prav  o  tem  je  zadnje  dni  veliko  razmišljala .  Res  da  so  jo  stiki  z  njim  čustveno  preveč  obremenjevali ,  hkrati  pa  si  ni  mogla  več  predstavljati ,  da  bi  med  njima  ponovno  zavladal  popolni  mrk .  Toda  tega  se  ji  tudi  ni  bilo  bati  –  sodelovati  in  dogovarjati  se  bosta  morala  vse  dotlej ,  dokler  Tim  ne  odraste  …  Še  nekaj  drugega  ji  je  te  dni  begalo  misli .  Urban  ji  je  po  telefonu  dejal ,  da  sta  Kristijan  in  Tjaša  prekinila  zvezo .  To  naj  bi  zvedel  od  Leona .  Če  sta  jo  res  –  zakaj  se  je  to  zgodilo ? 

» Oh ,  da  Tim  takole  zboli !  Kristijan  se  je  zdel  po  telefonu  hudo  zaskrbljen .  Zmenila  sva  se ,  da  ga  bo  ta  čas  peljal  k  zdravniku .  Ubogi  fantič ,  ni  mu  dano ,  da  bi  teh  nekaj  dni  brezskrbno  užival  na  morju . « 

» Videti  je ,  kot  da  ne  verjameš , «  se  je  Leon  nasmehnil ,  » vendar  drži !  Po  vajini  prekinitvi  se  ni  mogel  za  nobeno  dekle  dovolj  ogreti .  Kot  bi  mu  po  ljubezni  s  tabo  zmanjkalo  čustev  še  za  druge .  Nam  bližnjim  se  zdi ,  da  je  brez  tebe  postal  zagrenjen  človek .  V  zadnjem  času ,  od  morja  naprej ,  ko  se  ti  je  spet  zameril  in  si  se  začela  na  novo  distancirati  ter  vajine  stike  rezati ,  ga  je  to  znova  zelo  potlačilo . « 

» Da ,  in  potem  bi  nekega  dne  morda  spet  jokala  na  tvojem  ramenu ,  ker  me  je  Kristijan  zaradi  kdove  česa  zapustil .  Vse  bi  se  začelo  znova  in  tega  ne  bi  prenesla . «

In  zdaj  je  tu ,  z  njim .  V  ušesa  ji  prodira  zvok  ljubečega  glasu ,  čuti  krepak  objem  njegovih  rok  in  nemirne  prste ,  ki  ji  brodijo  po  laseh ,  ki  so  se  ji  medtem  že  povsem  razpustili  po  hrbtu .  Ni  le  on  hrepenel  po  njej .  Tudi  sama  je  globoko  v  sebi  hrepenela  po  njem .  Tega  se  je  že  dolgo  zavedala ,  le  da  je  svoje  želje  zaradi  starih  zamer  dušila .  S  Kristijanom  sta  spadala  drug  k  drugemu .  In  Tim  k  njima .  Dolgo  je  mislila ,  da  to  ni  več  možno ,  ovirali  so  jo  strahovi  in  dvomi  vanj  ter  seveda  prepričanje ,  da  mu  ne  pomeni  ničesar  več .  Zdaj  je  želja ,  da  so  vsi  trije  skupaj ,  na  novo  in  silovito  zaživela .  Leon  ji  je  dal  pameten  poduk :  da  je  treba  vedeti ,  kdaj  popustiti . 
