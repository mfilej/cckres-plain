 
Rekla  sem ,  da  v  mojem  življenju ,  ko  sem  bila  mlada ,  ni  bilo  ničesar  razen  ostrig  –  pa  to  ne  drži  povsem .  Tako  kot  verjetno  vsako  dekle ,  ki  odrašča  v  majhnem  kraju  v  veliki ,  starejši  družini ,  sem  imela  tudi  jaz  veliko  prijateljev ,  bratrancev  in  sestričen .  Imela  sem  sestro  Alice ,  ki  je  bila  tudi  moja  najdražja  prijateljica ,  s  katero  sem  si  delila  spalnico  in  posteljo .  Znala  je  prisluhniti  vsem  mojim  skrivnostim  in  mi  zaupala  svoje .  Imela  sem  tudi  fanta ,  Freddyja ,  ki  je  skupaj  z  mojim  bratom  Davyjem  in  mojim  stricem  Joejem  delal  na  ribiški  ladji  v  Whitstabelškem  zalivu .

Iz  svojih  dekliških  let  se  najbolj  spominjam  prav  rutine ,  ki  sem  jo  opisala  –  rutine  odpiranja  in  čiščenja  in  kuhanja  in  strežbe  ostrig  ter  sobotnega  obiskovanja  varieteja .  Seveda  pa  je  bila  ta  rutina  rezervirana  le  za  zimski  čas .  Od  maja  do  avgusta ,  ko  je  v  Britaniji  nabiranje  domorodk  zaradi  drstenja  prepovedano ,  ribiške  ladje ,  opremljene  z  vlečnimi  mrežami ,  spustijo  svoja  jadra  ali  pa  se  v  iskanju  drugega  ulova  odpravijo  na  odprto  morje ,  po  vsej  Angliji  pa  morajo  zato  gostišča ,  kjer  strežejo  ostrige ,  prilagoditi  svojo  ponudbo  ali  zapreti  svoja  vrata .  Kljub  temu  da  je  od  jeseni  do  spomladi  posel  kar  cvetel ,  to  vseeno  ni  bilo  dovolj ,  da  bi  si  oče  lahko  privoščil  čez  poletje  zapreti  gostišče  in  imeti  dopust ;  a  je  vseeno ,  podobno  kot  pri  številnih  družinah  v  Whitstablu ,  naše  delo  v  toplejših  mesecih  postalo  občutno  lažje  in  je  potekalo  v  počasnejšem ,  bolj  sproščenem  in  bolj  veselem  ritmu .  Prometa  v  gostišču  je  bilo  manj .  Namesto  ostrig  smo  stregli  rakovice  in  morske  liste  in  robce  in  slanike ,  pa  tudi  filiranje  je  bilo  prijetnejše  opravilo  kot  neskončno  ščetkanje  in  odpiranje  školjk  v  zimskih  mesecih .  Okna  in  kuhinjska  vrata  smo  puščali  na  stežaj  odprta ;  nismo  se  kuhali  pri  živem  telesu  ob  pari  iz  loncev  niti  zmrzovali  pri  sodih  z  ledom  za  hlajenje  ostrig  kot  pozimi ,  temveč  so  nas  prijetno  hladile  sapice  in  pomirjali  zvoki  plahutajočega  platna  in  žvenketanje  škripcev ,  ki  so  z  Whitstabelškega  zaliva  vodili  do  naše  kuhinje .

Tricky  je  bil  mož  preprostega  obraza  in  z  močnim  glasom  –  glasom ,  ki  je  imel  podoben  ton  kot  klarinet ,  jasen  in  prodoren  hkrati  ter  zelo  prijeten  za  uho .  Na  večer  Gullyjevega  nastopa  nam  je  zaželel  dobrodošlico  in  nam  obljubil ,  da  se  bomo  zabavali  kot  še  nikdar .  » Imate  pljuča ? «  je  vprašal .  Potem  jih  moramo  biti  pripravljeni  uporabiti !  Imamo  noge  in  dlani ?  Potem  naj  bomo  pripravljeni  z  njimi  topotati  in  ploskati !  Imamo  trebuhe ?  Počili  da  nam  bodo  od  smeha .  Solze ?  Cele  reke  da  jih  bodo  tekle .  Oči ?

Fred  je  bil  zadnji ,  ki  bi  ga  hotela  imeti  ob  sebi ,  ko  bi  naslednjič  videla  Kitty  Butler .  Rekla  sem :  » Oh ,  pa  saj  ne  bi  hotel  iti  na  takšno  predstavo !  Ne ,  kar  sama  bom  šla . «  To  sem  rekla  tako  samozavestno ,  kot  bi  bilo  vsakodnevno  obiskovanje  Palacea  kakšno  gospodinjsko  opravilo ,  ki  mi  je  bilo  naloženo ,  jaz  pa  sem  se  širokogrudno  odločila ,  da  ga  bom  opravila  s  kar  najmanj  odpora  in  negodovanja .

Stric  Joe  je  srknil  iz  kozarca  in  si  obliznil  peno  z  brkov .  » Kitty  Butler ? «  je  rekel .  » To  je  tista  punčara ,  ki  je  oblečena  v  fanta ,  je  res ? «  Nakremžil  se  je .  » Hu ,  Nancy ,  kaj  pravi  fantje  niso  več  dovolj  dobri  zate ? «

Ošinila  sem  Davyja  in  Očeta :  oba  sta  bila  na  nogah  ter  klicala  za  bis ;  vendar  sta  počasi  že  obupala  in  se  začela  pretegovati .  Poleg  mene  se  je  Freddy  še  vedno  smehljal  proti  odru .  Lasje  so  se  mu  lepili  na  čelo ,  njegova  zgornja  ustnica  je  bila  temna ,  kjer  si  je  puščal  rasti  brke ;  njegovo  lice  je  bilo  zardelo  in  na  njem  se  je  bohotil  mozolj .  » Ali  ni  cukrček ? «  mi  je  rekel .  Potem  si  je  pomel  oči  in  zaklical  Davyju ,  naj  mu  prinese  pivo .  Za  sabo  sem  slišala  vprašati  mamo :  » Le  kako  je  gospe  v  večerni  obleki  uspelo  uganiti  vse  tiste  številke  z  zavezanimi  očmi ? « 

Nisem  vedela ,  kaj  naj  rečem .  Zato  sem  le  molčala  in  mu  dovolila ,  da  me  je  odpeljal  stran  od  velikih  steklenih  vrat  z  modro ,  hladno  canterburyjsko  nočjo  za  njimi ,  mimo  obokanega  prehoda ,  ki  je  vodil  v  parter ,  ter  stopnic  do  galerije  proti  niši  v  oddaljenem  kotu  avle ,  ki  jo  je  zakrivala  zavesa ,  vhod  vanjo  pa  zapirala  vrv ,  na  kateri  je  visel  znak  z  napisom  Zasebno . 

Vrata  so  bila  le  ena  od  mnogih  v  vrsti  enakih ,  od  njih  pa  so  se  razlikovala  le  po  zelo  stari  in  spraskani  medeninasti  številki  sedem ,  priviti  na  sredini  krila  v  višini  oči ,  ter  po  tik  pod  njo  z  risalnim  žebljičkom  pričvrščeni ,  ročno  popisani  kartonasti  tablici .  Gdč.  Kitty  Butler ,  je  pisalo  na  njej .

Pela  je  še  naprej ,  nato  pa  zelo  široko  odprla  eno  oko  ter  se  nagnila  bližje  k  ogledalu ,  da  bi  odstranila  trdovratno  kepico  maskare  –  ob  tem  so  se  ji ,  kakor  iz  sočutja  do  njenih  vek ,  široko  razprla  usta  in  njen  dih  je  zameglil  zrcalo .  Za  trenutek  se  mi  je  zazdelo ,  da  je  name  povsem  pozabila .  Ogledovala  sem  si  kožo  na  njenem  obrazu  in  vratu ,  ki  je  kremno  bela ,  skoraj  kot  čipke  na  njeni  srajci ,  pogledala  izpod  maske  pudra  in  ličil ,  le  okrog  nosu  in  oči  –  pa  tudi ,  kakor  sem  opazila ,  ob  kotičkih  ust  –  je  bila  nekoliko  temnejša  zaradi  peg ,  ki  so  bile  tako  rjave  kot  njeni  lasje .  Dotlej  nisem  bila  niti  posumila ,  da  bi  utegnila  imeti  pege .  Zdele  so  se  mi  čudovito  in  nerazumljivo  ganljive .

Nato  je  obrisala  svoj  dah  z  ogledala ,  mi  pomežiknila  ter  me  prosila ,  naj  ji  povem  še  kaj  o  sebi ;  in  ker  mi  je  bilo  nekako  lažje  govoriti  z  njenim  odsevom  kot  iz  oči  v  oči ,  mi  je  jezik  nazadnje  vendarle  stekel .  Sprva  mi  je  odgovarjala  tako ,  kot  se  mi  je  zdelo ,  da  igralkam  pritiče  –  sproščeno  in  malce  zbadljivo ;  in  kadar  je  videla ,  da  sem  zardela  ali  rekla  kaj  trapastega ,  se  je  zasmejala .  Počasi  pa  je  –  kot  bi  si  ličilo  brisala  tudi  s  svojega  glasu  in  ne  le  z  obraza  –  njen  ton  postal  mehkejši  ter  manj  drzen  in  vprašujoč .  Nazadnje  –  zazehala  je  in  si  s  členki  pomela  oči  – ,  nazadnje  je  njen  glas  postal  povsem  dekliški :  pojoč  in  prodoren  in  jasen ,  a  vendarle  glas  običajnega  kentskega  dekleta ,  kakršen  je  bil  tudi  moj .

Roko  sem  hotela  nemudoma  potegniti  nazaj ,  a  jo  je  čvrsto  držala  v  svojem  prijemu  in  si  jo  še  vedno  pritiskala  k  ustnicam  in  se  mi  nasmihala  prek  členkov .  Njenega  pogleda  si  nisem  znala  prav  razložiti . 

Obiskovalec  je  bil  nek  gospod :  Kitty  ga  očitno  ni  poznala ,  saj  ga  je  pozdravila  vljudno ,  a  dokaj  tipajoče .  Na  glavi  je  imel  poveznjen  svilen  klobuk ,  ki  ga  je ,  ko  jo  je  zagledal  –  in  nato  še  mene ,  ki  sem  se  skrivala  v  majhni  sobici  za  njo  – ,  snel  in  si  ga  pritisnil  k  prsim .  » Gospodična  Butler ,  če  se  ne  motim , «  je  dejal .  Ko  je  prikimala ,  se  je  globoko  priklonil :  » Walter  Bliss ,  gospodična .  Vam  na  uslugo . «  Imel  je  globok  in  prijeten  in  močan  glas ,  skoraj  kot  Tricky .  Ko  se  je  predstavljal ,  je  iz  žepa  potegnil  svojo  posetnico  in  jo  podržal  pred  seboj .  V  tisti  sekundi ,  kolikor  je  trajalo ,  da  jo  je  Kitty  prebrala  in  presenečeno  dahnila  kratek :  » Oh ! « ,  sem  ga  premerila  s  pogledom .  Tudi  brez  klobuka  je  bil  zelo  visok ,  oblečen  po  modi  v  kariraste  hlače  in  razkošen  telovnik .  Prek  trebuha  se  mu  je  sločila  za  podganji  rep  debela  zlata  verižica  žepne  ure ,  še  več  zlata  pa  se  mu  je  svetlikalo  na  prstih .  Imel  je  veliko  glavo  z  motno  rdečkastimi  lasmi ,  prav  take  barve  –  a  nekoliko  manj  vpadljivi  in  malce  smešni  –  pa  so  bili  tudi  njegovi  brki ,  ki  so  se  vihali  od  njegove  zgornje  ustnice  pa  do  ušes ,  ter  obrvi  in  dlake  v  nosu .  Kožo  je  imel  tako  gladko  in  sijočo  kot  kakšen  mlad  fant .  Oči  je  imel  modre .

Tudi  svojo  družino  sem  zagledala  v  drugačni  luči .  Očeta  sem  videla  kot  uglajenega ,  a  tudi  malce  dolgočasnega .  Se  bo  Kitty  zdel  dolgočasen ?  In  Davy ,  ta  bi  utegnil  biti  rahlo  nesramen ;  in  Rhoda  –  joj ,  ta  grozna  Rhoda  – ,  zagotovo  bo  preveč  jezikava .  Kaj  si  bo  Kitty  mislila  o  njiju ?  Kaj  si  bo  mislila  o  Alice ,  še  pred  mesecem  dni  moji  najboljši  prijateljici ?  Se  ji  bo  zdela  hladna ,  ali  jo  bo  njena  hladnost  zmedla ?  Ali  se  ji  bo  –  misel  na  to  je  bila  neznosna  – ,  se  ji  bo  zdela  privlačna  in  ji  bo  bolj  všeč  kot  jaz ?  Ali  si  bo  želela ,  da  bi  v  loži  sedela  Alice ,  da  bi  lahko  vrgla  tisto  vrtnico  njej  ter  njo  povabila  v  zaodrje  in  jo  oklicala  za  sireno  … ?

» Potem  ti  pa  ne  povem  novice . «

» Prav  tukaj !  Poglej :  v  tisto  stavbo  ob  cerkvi  sem  nekoč  hodila  v  šolo .  Tam  čez  –  vidiš  tisto  hišo  s  kolesom  nad  vhodom ?  –  tam  živijo  moji  bratranci  in  sestrične .  Tukaj ,  vidiš ,  na  tej  stopnici ,  pa  sem  se  nekoč  spotaknila  in  si  prebila  brado ,  in  moja  sestra  mi  je  z  robčkom  ustavljala  krvavitev  vso  pot  do  doma  … «  Tako  sem  ji  pripovedovala  in  ji  razkazovala  stvari ,  Kitty  pa  je  prikimavala  in  se  grizla  v  ustnico .  » Kako  srečna  si  lahko ! «  je  nazadnje  rekla  in  zdelo  se  mi  je ,  da  je  ob  tem  zavzdihnila . 

Bala  sem  se ,  da  bo  tisto  popoldne  turobno  in  neprijetno ;  a  je  bilo  nazadnje  prav  veselo .  Kitty  se  je  z  vsemi  rokovala  in  za  vsakega  je  našla  besedo  ali  dve ,  na  primer :  » Vi  ste  torej  Davy ;  Nancy  mi  je  povedala ,  da  delate  na  ribiški  ladji . «  Ali :  » Vi  ste  torej  Alice ,  Nancy  mi  vedno  s  takšnim  ponosom  pripoveduje  o  vas .  Zdaj  vidim ,  zakaj ! «  –  ob  čemer  je  Alice  zardela  in  se ,  zmedena ,  zazrla  v  tla . 

» Kaj  res ? «

Zapela  nam  je  Fant ,  ki  ga  ljubim ,  sedi  na  galeriji  in  Deklico  iz  kavarne ,  nato  pa  še  enkrat  Fanta  za  Rhodine  sestre ,  ki  so  pravkar  stopile  v  hišo .  Potem  je  z  nama  z  Georgeem  šepetaje  izmenjala  nekaj  besed  in  prinesla  sva  ji  Očetov  klobuk  ter  sprehajalno  palico ,  nato  pa  nam  je  zapela  nekaj  gizdalinskih  pesmi  ter  nazadnje  še  balado ,  s  katero  je  zaključevala  tudi  svoje  nastope  v  Palaceu ,  tisto  o  ljubimcu  z  vrtnico .

» Prav  gotovo .  Daj  no ,  Nancy ,  bodi  za  hec ! «  se  je  oglasil  še  nekdo .

» Kot  moja  garderoberka , «  je  rekla ,  » če  bi  ti  bilo  tako  prav .  Ali  pa  kot  moja  –  kar  koli  drugega ,  kaj  pa  vem .  O  tem  sem  govorila  tudi  z  gospodom  Blissom .  Pravi ,  da  na  začetku  najbrž  ne  boš  mogla  zaslužiti  prav  veliko  –  a  bi  bilo  dovolj ,  če  bi  si  delili  moje  honorarje . «

» In  ti  si  čisto  zares  mislila , «  sem  počasi  rekla ,  » da  bi  ti  lahko  rekla  ne ? «

» To  je  cvet ,  ki  sem  ti  ga  dala . «  Vzela  ga  je  in  ga  podržala .  Bil  je  suh  in  uvel ,  cvetni  listi  so  bili  ob  robovih  rjavi  in  so  se  komaj  še  držali ,  bil  pa  je  tudi  nekoliko  sploščen ,  ker  sem  že  toliko  noči  prespala  z  njim  pod  blazino . 

» Oh ,  Nan !  Moja  ljuba  Nan !  Tako  lepo  se  bova  imeli ,  obljubim ! «  Ko  je  tako  govorila ,  je  izpustila  moje  roke  ter  me  goreče  objela  in  se  od  veselja  tako  zasmejala ,  da  sem  čutila ,  kako  ji  telo  drgeta  v  mojih  rokah .

» V  Zvezdi , «  sem  rekla .  » To  ime  prinaša  srečo . «

Gospod  Bliss  me  je  resnega  obraza  pogledal .  » Vaš  brat  je  zagotovo  mislil  dobro ,  gospodična  Astley ,  a  se  bojim ,  da  nima  pravih  informacij .  Na  Trafalgar  Squaru  namreč  tramvaji  ne  vozijo ,  tu  morate  biti  pozorni  le  na  raznovrstne  kočije .  Tramvaje  uporabljajo  nižji  sloji  –  bojim  se ,  da  bi  morali  iti  vsaj  do  Kilburna  ali  Camden  Towna ,  da  bi  vas  lahko  povozil  eden  izmed  njih . «

Videla  sem  dame  in  gospode ,  ki  so  izstopali  iz  kočij .

» V  osrčju  Londona  smo , «  je  dejal  gospod  Bliss ,  ko  je  to  storila ,  » v  njegovem  samem  osrčju .  Tamle «  –  pokimal  je  proti  Alhambri  –  » in  povsod  okrog  nas «  –  ob  tem  je  z  roko  zamahnil  prek  trga  –  » vidite ,  kaj  daje  temu  gromozanskemu  srcu  utrip :  Raznolikost !  Raznolikost ,  gospodična  Astley ,  ki  ji  leta  ne  pridejo  do  živega  niti  ji  navada  ne  vzame  čara . «  Zdaj  se  je  obrnil  h  Kitty .  » Stojimo , «  je  govoril ,  » pred  najveličastnejšim  svetiščem  raznolikosti  v  vsej  naši  širni  državi .  Jutri ,  gospodična  Butler  –  jutri  ali  prihodnji  teden  ali  morda  prihodnji  mesec ,  vsekakor  pa  kmalu ,  kmalu ,  to  vam  obljubim  –  boste  stali  v  njem ,  z  nogami  na  odrskih  deskah .  Vi  boste  tisti ,  ki  boste  dvigovali  utrip  Londona  v  neslutene  višave !  Vi  boste  iz  glasilk  mesta  izvabili  krik  ' Bravo ! ' «

Moje  skrbi  so  bile  odveč .  Ko  smo  zapustili  West  End  in  prečkali  reko ,  so  ulice  postale  bolj  sive  in  precej  dolgočasne .  Hiše  in  ljudje  so  bili  še  vedno  urejeni ,  a  precej  enolični ,  kot  bi  vse  oblikovala  ena  sama  roka  brez  domišljije :  ni  bilo  več  tistega  nenavadnega  blišča ,  tiste  čudovite ,  svojevrstne  raznolikosti  Leicester  Squara .  Kmalu  tudi  ulice  niso  bile  več  tako  urejene  in  so  postale  celo  malce  zanemarjene .  Vsako  križišče ,  vsaka  pivnica ,  vsaka  vrsta  trgovin  in  hiš ,  mimo  katerih  smo  se  peljali ,  je  bila  bolj  umazana  od  prejšnje .  Ob  meni  sta  se  Kitty  in  gospod  Bliss  zatopila  v  pogovor ;  govorila  sta  o  gledališčih  in  pogodbah ,  kostumih  in  popevkah .  Še  vedno  sem  se  z  obrazom  naslanjala  na  okno  in  se  spraševala ,  kdaj  bomo  končno  zapustili  te  otožne  predele  mesta  in  prispeli  domov ,  na  ' Šminkasto  avenijo ' . 

Kmalu  zatem  so  se  pred  nami  znašle  skodelice  za  čaj ,  in  medtem  ko  sta  si  Kitty  in  gospa  Dendy  dali  opraviti  s  pladnjem ,  sem  se  malce  razgledala  naokrog .  Imela  sem  kaj  videti ,  saj  je  bila  dnevna  soba  gospe  Dendy  precej  posebna .  Preproge  in  pohištvo  so  bili  sicer  dokaj  običajni ,  stene  pa  so  bile  čudovite ,  saj  se  je  na  vsaki  od  njih  kar  trlo  slik  in  fotografij  –  pravzaprav  so  bile  stene  tako  natrpane  z  njimi ,  da  je  bilo  med  okviri  komajda  toliko  prostora ,  da  sem  lahko  razločila  barvo  tapete  pod  njimi . 

Bila  sem  sestradana ,  a  tudi  utrujena  in  bilo  mi  je  že  dovolj  rokovanja  in  smehljanja  neznancem ;  a  mi  je  Kitty  prišepnila ,  da  bo  najbolje ,  če  se  večerje  udeleživa ,  saj  bi  si  ostali  utegnili  misliti ,  da  sva  vzvišeni .  Gospe  Dendy  sva  tako  zaklicali ,  naj  nama  dopusti  kakšen  trenutek ,  da  se  urediva ,  in  medtem  ko  se  je  Kitty  preoblačila ,  sem  si  sama  razčesala  in  ponovno  spletla  lase ,  iztepla  prah  s  krila  na  ognjišče  ter  si  umila  roke ,  nato  pa  sva  se  odpravili  v  pritličje .

Zazrla  sem  se  v  krožnik  in  čutila ,  kako  zardevam ,  dokler  mi  ni  nazadnje  gospa  Dendy ,  ki  se  je  še  vedno  ukvarjala  z  narezkom ,  pomolila  nekaj  koščkov  mesa ,  pokašljala  in  rekla :  » Bi  rezino  jezika ,  gospodična  Astley ? «

Ko  sva  naslednji  dan  opoldne  prispeli  tja ,  se  je  izkazalo ,  da  Zvezda  ni  niti  desetino  tako  veličastna  in  sijajna  kot  dvorane  na  West  Endu ,  pred  katerimi  smo  se  sprehajali  z  gospodom  Blissom  ter  sanjarili  o  Kittyjinem  uspehu ,  a  je  bila  kljub  temu  zelo  vznemirljiva  in  imenitna .  V  tistem  času  je  bil  njen  direktor  neki  gospod  Ling ;  sprejel  naju  je  pred  vhodom  na  oder  in  naju  povabil  v  svojo  pisarno ,  kjer  je  naglas  prebral  določbe  iz  Kittyjine  pogodbe  ter  ji  jo  izročil  v  podpis .  Potem  je  vstal  in  se  rokoval  z  nama  ter  poklical  svojega  asistenta  in  mu  naročil ,  naj  naju  pospremi  na  oder .  Ob  strani  odra  sem  tako  samozavestno  in  nestrpno  čakala  Kitty ,  medtem  ko  se  je  dogovarjala  z  dirigentom  ter  z  orkestrom  zvadila  svoj  repertoar .  Vmes  se  mi  je  približal  nek  moški  z  metlo  pod  roko  in  me  dokaj  osorno  vprašal ,  kdo  sem  in  kaj  počnem  tam . 

Končno  je  malce  premolknil  in  Kitty  se  je  nasmehnila .  » Gospod  Bliss , «  je  dejala ,  » tako  podmazan  jezik  imate ,  da  bi  lahko  še  enorokega  moža  pripravili  do  tega ,  da  bi  nastopil  kot  žongler . «

Ne ,  prav  ničesar  ne  bi  hotela  spremeniti  –  niti  potem ,  ko  sem  izvedela  nekaj  neprijetnega  glede  Walterja .

Tako  sem  zavoljo  Kitty  obleko  le  obdržala  in  jo  nekaj  večerov  zatem  tudi  prvič  oblekla .  Povabljeni  sva  bili  na  zabavo  ob  koncu  sezone  v  Marleybonskem  gledališču ,  kjer  sva  s  Kitty  preživeli  tako  uspešen  in  vesel  mesec .  To  naj  bi  bil  pravi  gala  dogodek .  Kitty  si  je  samo  za  to  priložnost  dala  ukrojiti  čudovito  novo  obleko  z  dokaj  globokim  izrezom  in  kratkimi  rokavi  iz  kitajske  svile ,  tako  globoko  rdeče  barve  kot  toplo  srce  vrtničnega  popka .  Pridržala  sem  ji  jo ,  da  se  je  lahko  oblekla ,  in  ji  jo  pomagala  zapeti ,  nato  pa  sem  jo  opazovala ,  ko  si  je  navlekla  rokavice  –  ves  ta  čas  sem  bila  tako  očarana  nad  njeno  lepoto ,  da  me  je  kar  bolelo ,  saj  je  odblesk  svile  njene  ustnice  obarval  še  bolj  rdeče ,  še  poudaril  belino  njenega  vratu ,  njene  oči  in  lase  pa  naredil  še  bolj  rjave  in  polne .  Nosila  ni  nobenega  nakita ,  razen  bisera ,  ki  sem  ji  ga  podarila ,  in  broške ,  ki  ji  jo  dobila  v  dar  od  Walterja .  Sicer  se  nista  skladala  –  broška  je  bila  namreč  iz  jantarja  –  a  Kitty  bi  lahko  nosila  kar  koli ,  tudi  ogrlico  iz  pokrovčkov  za  steklenice ,  pa  bi  bila ,  vsaj  po  mojem  mnenju ,  še  vedno  videti  kot  kraljica .

Nazadnje  se  je  opotekel  in  skorajda  padel ,  nato  pa  me  je  zviška  spustil  nazaj  na  tla .  » Zdaj  pa  reci , «  je  ves  zadihan  rekel ,  » če  nisem  odličen  plesalec . «

» Kako  lahko  sploh  rečeš  kaj  takšnega ? «  sem  jo  vprašala .

Zaradi  slednjega  je  Kitty  odprla  okno  in  z  visokim ,  razburjenim  glasom  zaklicala  kočijažu ,  naj  ustavi .  Potem  je  odsunila  vrata  kočije ,  me  potegnila  k  železni  ograji  mostu  ter  prijela  za  roko . 

Najinega  prihoda  v  hišo  gospe  Dendy  –  kako  sva  rožljali  s  ključi  pred  vhodnimi  vrati  in  se  povzpeli  po  temnem  stopnišču  speče  hiše  –  se  spominjam  precej  megleno .  Spomnim  se ,  da  sva  postali  na  podestu  pod  strešnim  oknom ,  od  koder  so  se ,  tako  majhne  in  svetle ,  videle  zvezde ,  in  da  sem  Kitty  tiho  poljubila  na  uho ,  ko  se  je  sklonila ,  da  bi  odklenila  vrata  v  najino  sobico ;  spomnim  se ,  kako  se  je  naslonila  nanje ,  ko  jih  je  zapahnila  za  seboj ,  in  zavzdihnila ,  nato  pa  me  znova  potegnila  k  sebi .  Spomnim  se ,  da  mi  ni  dovolila  prižgati  plinske  svetilke  in  sva  se  morali  zato  po  temi  pretipati  do  spalnice .

Ko  pa  so  se  njene  gole  noge  ovile  okrog  mojih ,  mi  je  nenadoma  postalo  nerodno ,  občutki  so  me  nenadoma  popolnoma  prevzeli .  Nagnila  sem  se  malce  stran .  » Se  te  res  smem  …  dotakniti ? «  sem  zašepetala .  Spet  se  je  nervozno  zasmejala  in  položila  obraz  na  blazino .

» Koliko  sva  sinoči  spili ! «  je  vzkliknila ,  ne  da  bi  me  sploh  pogledala ;  za  trenutek  me  je  prešinilo ,  da  me  je  nemara  res  objemala  in  mi  dejala ,  da  me  tako  zelo  zelo  ljubi ,  samo  zaradi  penine .  A  takoj  ko  je  to  rekla ,  je  zardela .  Preden  bi  se  utegnila  zadržati ,  sem  rekla :  » Če  boš  vzela  nazaj  vse ,  kar  si  mi  rekla  sinoči  –  oh ,  Kitty ,  bom  kar  umrla ! «  Tedaj  me  je  pogledala  in  videla  sem ,  da  jo  je  bilo  le  strah ,  da  nisem  bila  nemara  sama  tako  okajena  …  Potem  sva  se  dolgo  samo  gledali ;  in  čeprav  sem  jo  že  tisočkrat  tako  motrila ,  sem  se  zavedla ,  da  jo  zdaj  opazujem ,  kot  da  jo  vidim  prvič .  Pol  leta  sva  skupaj ,  ena  poleg  druge ,  živeli  in  spali  in  delali ,  a  vendar  je  bila  med  nama  ves  čas  nekakšna  tančica ,  ki  pa  so  jo  najini  vzdihi  in  šepetanja  včerajšnje  noči  popolnoma  raztrgali .  Videti  je  bila  tako  žareča ,  očiščena  –  povsem  prerojena ,  tako  da  sem  se  jo  komajda  upala  dotakniti ,  ker  sem  se  bala ,  da  bi  jo  opraskala  –  in  tudi  skorajda  bala  ponovno  poljubiti  njene  ustnice ,  iz  strahu ,  da  bi  jih  utegnila  raniti .

Ko  se  je  nasmehnila ,  je  bil  njen  nasmešek  videti  nekoliko  odsoten .  » Saj  se  konec  koncev , «  je  rekla ,  » stvari  niso  tako  zelo  spremenile . «

Nasmehnila  sem  se .  To  je  bila  stara  pesem  Georga  Leybourna :  v  sedemdesetih  so  si  jo  požvižgavali  praktično  vsi ,  nekoč  pa  sem  jo  v  Canterburyjskem  Palaceu  poslušala  odpeti  celo  samega  Leybourna .  Bila  je  trapasta ,  nesmiselna  pesem ,  a  vendar  je  imela  nalezljiv  napev ,  iz  Kittyjinih  ust  pa  je  zvenela  še  toliko  lepše ,  ker  je  pela  tako  tiho  in  brezbrižno . 

da  če  kdaj  ne  bom  je  več  ljubil ,

če  kdaj  ne  bom  je  več  ljubil . «

» Če  kdaj  ne  bom  je  več  ljubil ,

» Za  naziv  škofa  ali  vojvode ,

ne  bi  zamenjal  svoje  najdražje , 

ki  tako  se  ji  svetijo  oči .

Ko  bi  jo  videl  plesati  polko ,

Sprva  me  je  obet ,  da  se  bom  Kitty  pridružila  na  odru  v  poklicu ,  za  katerega  nisem  bila  izučena ,  po  katerem  nisem  nikdar  stremela  in  za  katerega  –  vsaj  sama  sem  menila  tako  –  nisem  bila  posebno  nadarjena ,  navdal  z  grozo .

Zapela  si  je  naramnice  in  skomignila .  » Tudi  v  bolj  trapastih  kostumih  sem  že  nastopala . «

Storila  sem ,  kakor  mi  je  naročil ,  nato  pa  se  za  trenutek  ustavila  pred  ogledalom  in  se  pogledala .  Obula  sem  si  svoje  stare  črne  škornje ,  lase  pa  si  zatlačila  pod  klobuk .  Za  uho  sem  si  zataknila  cigareto  in  si  celo  snela  steznik ,  da  so  bile  moje  že  tako  ploske  prsi  videti  še  bolj  ploske .  Videti  sem  bila  kot  moj  brat  Davy  –  le  morda  malce  bolj  prikupna .  Zmajala  sem  z  glavo .  Še  pred  štirimi  dnevi  se  prav  na  istem  mestu  nisem  mogla  načuditi  temu ,  da  sem  bila  videti  kot  prava ,  odrasla  ženska .  Le  kratek  obisk  pri  krojaču  kasneje  pa  sem  spet  stala  tu ,  oblečena  kot  fant  –  fant  v  hlačah  z  gumbi  in  pasom .  Tudi  ta  misel  me  je  malce  vznemirila ,  zato  sem  jo  brž  opustila .  Nemudoma  sem  se  odpravila  nazaj  v  sprejemnico ,  si  zatlačila  roke  v  žepe ,  se  pokazala  vsakemu  posebej  ter  se  v  mislih  pripravljala ,  kako  bom  sprejela  njihove  pohvale .

Nato  so  se  oglasili  klici  na  bis ;  a  pripravljene  nisva  imeli  nobene  točke  več .  Lahko  sva  le  še  odplesali  proti  spuščajočemu  se  zastoru ,  medtem  ko  je  občinstvo  kljub  temu ,  da  je  moderator  že  prosil  za  malce  posluha ,  še  vedno  aplavdiralo .  Naslednja  nastopajoča  –  akrobata  na  monociklih  –  so  brž  poslali  na  oder ,  a  še  po  koncu  njunega  nastopa  je  bilo  slišati  nekaj  glasov ,  ki  so  naju  klicali  nazaj  na  oder . 

Kitty  pa  se  je ,  čeprav  se  je  tudi  sama  nasmehnila ,  ko  ji  je  brivec  pokazal  mojo  novo  pričesko ,  nasmehnila  nekoliko  bolj  sproščeno ,  ko  mi  je  splet  las  znova  pričvrstil  na  lasišče .  » To  je  že  bolje , «  je  rekla ,  ko  sem  vstala  in  si  poravnala  krilo .  » S  kratkimi  lasmi  in  v  krilu  si  bila  videti  prav  strašljiva ! «

Ko  sva  se  vrnili  na  Ginevra  Road ,  je  bil  Walter  že  tam  in  naju  pričakoval ,  gospa  Dendy  pa  je  pripravljala  mizo  za  kosilo ;  in  tam  so  mi  nadeli  novo  ime ,  ki  bi  se  skladalo  z  mojo  drzno  novo  pričesko .

Žal  mi  je  bilo ,  da  sem  jo  dražila  –  hkrati  pa  me  je ,  kar  me  je  kar  sram  priznati ,  njena  nemoč  tudi  malce  razgrela .  Pobožala  sem  jo  po  licu  in  se  pomaknila  nekoliko  bližje  k  njej .  Nato  sem  svojo  dlan  premaknila  z  lica  in  z  njo  obotavljajoče  zdrsela  vzdolž  njene  spalne  srajce ,  prek  prsi  in  trebuha .  Odmaknila  se  je  in  upočasnila  –  ne  pa  tudi  ustavila  –  sem  svoje  tipajoče  prste ;  in  kmalu ,  kot  bi  se  skušalo  upreti  svoji  lastni  volji ,  sem  začutila ,  kako  se  njeno  telo  odobravajoče  sprošča .  Premaknila  sem  se  nižje ,  dosegla  rob  njene  srajce  in  jo  potegnila  navzgor  –  potem  sem  isto  naredila  še  s  svojo .  Skladali  sva  se  kot  pokrova  ostrige  –  med  nama  ni  bilo  prostora  niti  za  rezilo  noža .  Rekla  sem :  » Oh ,  Kitty ,  kako  bi  s  tem  lahko  bilo  kaj  narobe ? «  Ni  mi  odgovorila ,  le  končno  je  pritisnila  svoje  ustnice  k  mojim ,  in  ko  se  je  s  poljubom  prisesala  name ,  sem  se  z  vso  težo  prevalila  nanjo  in  zavzdihnila . 

Prosiš  me ,  naj  bom  vesela .  Nance ,  vedeti  moraš ,  da  sem  v  srcu  vedno  nosila  tvojo  srečo ,  verjetno  še  celo  bolj  kot  svojo  lastno .  Moraš  pa  tudi  vedeti ,  da  nikoli  ne  bom  mogla  biti  srečna ,  dokler  boš  prijateljevala  s  tisto  žensko  na  tako  napačen ,  izprijen  način .  S  tem ,  o  čemer  si  mi  pisala ,  se  ne  bi  nikdar  mogla  sprijazniti .  Misliš ,  da  si  srečna ,  a  si  le  zavedena  –  kriva  pa  je  ta  ženska ,  ta  tvoja  tako  imenovana  prijateljica .

» Moj  bog , «  je  rekel .  » V  takšnih  okoliščinah  vendar  ne  moreta  na  oder . «

Direktor  je  pospravil  robec  v  žep  in  pretkano  stopil  stran ,  še  preden  bi  si  utegnila  premisliti .  Walter  pa  je  bil  še  vedno  videti  zaskrbljen .  » Sta  prepričani ? «  naju  je  vprašal .  Ozrl  se  je  proti  odru .  Silaka  jim  je  uspelo  odvleči ,  pevca  pa  so  posadili  na  stol  v  odrskem  krilu  nasproti  nas  ter  mu  prinesli  kozarec  vode .  Njegove  cokle  je  nekdo  očitno  vrgel  nazaj  na  oder  ali  pa  mu  jih  je  prinesla  kakšna  dobra  dušica ;  kakor  koli  že ,  zdaj  so  ležale  pod  stolom  poleg  njegovih  podplutih ,  bosih  stopal .  Iz  dvorane  je  bilo  še  vedno  slišati  nekaj  krikov  in  žvižgov .

Ko  sva  jo  odpeli ,  sva  se  odpravili  nazaj  v  odrsko  krilo ,  kjer  naju  je  Flora ,  najina  garderoberka ,  že  čakala  z  novima  oblekama .  Walter  je  stal  na  spodobni  razdalji ,  a  je ,  ko  naju  je  zagledal ,  sklenil  dlani  pred  seboj  in  potresel  z  njimi  v  znak  zmagoslavja .  Bil  je  rožnat  v  obraz  in  olajšano  se  je  smehljal . 

Seveda  bi  zato  jaz  morala  peti  še  toliko  glasneje ,  se  razleteti  po  odru  in  z  raznimi  šalami  zamotiti  občinstvo ;  a  sem  bila ,  seveda ,  samo  njena  senca .  Njen  nenaden  molk  je  prirezal  krila  in  stisnil  glasilke  tudi  meni .  Pogledala  sem  od  nje  proti  orkestru .  Tudi  dirigent  je  opazil  najino  zadrego .  Glasba  se  je  za  trenutek  upočasnila  in  zamrla  –  vendar  se  je  zdaj  spet  razplamtela ,  še  bolj  živahna  kot  prej .

Moja  varietejska  kariera  je  bila ,  čeprav  kratka ,  polna  radosti ;  vseeno  pa  mislim ,  da  nikoli  nisem  bila  tako  zadovoljna  kot  tisto  zimo ,  ko  sem  v  Britannii  ob  Kitty ,  ki  je  imela  vlogo  kraljeviča ,  igrala  Dandinija .  Vsak  igralec  bi  vam  znal  povedati ,  da  je  njegova  največja  želja  prav  igrati  v  pantomimi ;  toda  šele  ko  enkrat  nastopiš  v  njej ,  še  zlasti  v  tako  veličastnem  in  priznanem  gledališču ,  kakršno  je  Brit ,  razumeš  zakaj :  tri  najhladnejše  mesece  v  letu  veš ,  kje  boš  nastopal  naslednji  dan .  Nobenega  dirjanja  od  dvorane  do  dvorane  ni ,  nobenih  skrbi  glede  pogodb .  Družiš  se  z  drugimi  igralci  in  balerinami  ter  z  njimi  sklepaš  nova  prijateljstva .  Imaš  svojo  zasebno  veliko  in  toplo  garderobo ,  saj  se  od  tebe  dejansko  pričakuje ,  da  se  boš  v  njej  preoblekel  in  pripravil  za  nastop ,  in  ne ,  da  se  boš  ves  zadihan  pojavil  pred  vhodom  na  oder ,  medtem  ko  si  se  preoblekel  kar  na  poti ,  v  kočiji .  Priskrbijo  ti  besedila ,  ki  jih  na  odru  nato  odigraš ,  naučijo  te  korake ,  ki  jih  na  odru  odplešeš ,  priskrbijo  ti  kostume  –  najčudovitejše  kostume ,  kar  si  jih  kdaj  koli  videl ,  iz  krzna  in  satena  in  žameta  – ,  v  katerih  nato  nastopiš ,  po  nastopu  pa  jih  vrneš  gledališki  garderoberki ,  ki  poskrbi ,  da  so  naslednji  dan  spet  čisti  in  urejeni .  Občinstvo ,  pred  katerim  nastopaš ,  je  najprijetnejše  in  najbolj  dobrodušno ,  kar  si  ga  lahko  zamisliš :  vsakovrstne  nesmisle  jim  lahko  natrosiš ,  pa  jim  bodo  od  smeha  še  vedno  tekle  solze  po  licih ,  samo  zato ,  ker  je  božič  in  so  se  odločili ,  da  se  bodo  imenitno  zabavali .  Vse  to  je ,  kot  bi  si  vzel  dopust  od  resničnega  življenja  –  in  to  plačan  dopust ,  po  dvajset  funtov  na  teden ;  seveda ,  če  se  ti ,  tako  kot  se  je  tistikrat  nama ,  nasmehne  takšna  sreča ,  da  si  ga  lahko  vzameš . 

Težko  rečem ,  zakaj  sem  pred  njimi  še  vedno  tako  sramežljivo  skrivala  svoj  uspeh .  Nemara  zato ,  ker  je  bil  najin  nastop  –  kot  sem  že  omenila  –  tako  tesno  prepleten  z  mojimi  ljubezenskimi  čustvi :  ne  bi  prenesla ,  da  bi  me  začeli  podrobno  spraševati  o  njih  ali  se  zmrdovali  nad  njimi ,  ali  da  bi  misli  o  njih  nehote  vzbudili  pri  kom ,  ki  bi  mu  pripovedovali  o  naju  …

Zdaj  je  vsak ,  razen  mene ,  imel  svoje  darilo .  Sedela  sem  in  jih  opazovala ,  kako  trgajo  ovoje ,  si  grizla  členke  ter  se  sama  pri  sebi  smehljala .  Eden  za  drugim  so  na  dan  prihajali  predmeti ,  ki  so  jih  nato  novi  lastniki  obračali  in  občudovali  v  svetlobi  poznega  jutra .  Soba  je  postala  precej  tiha . 

» Ne  bi  smela  toliko  zapraviti  za  nas , «  je  nadaljevala .

» Nočem  govoriti  o  tem , «  je  hitro  odvrnila  in  se  obrnila  stran .  » Povedala  sem  ti ,  kaj  si  mislim  o  tem .  Od  takrat  si  nisem  premislila . «

» Vseeno  mi  je ,  ali  mi  verjameš  ali  ne . «

» Stran  od  mene ! «  sem  zavpila ,  se  mu  izvila  ter  stopila  proti  postelji .  » Kitty ?  Kitty ? «  Pokleknila  sem  ob  njej ,  ji  odmaknila  dlan  z  obraza  in  si  jo  pritisnila  k  ustnicam .  Poljubljala  sem  njene  prste ,  njene  nohte ,  njeno  dlan ,  njeno  zapestje ;  njeni  členki ,  ki  so  bili  še  vedno  vlažni  od  njenih  solz ,  so  bili  kmalu  povsem  prepojeni  tudi  z  mojimi .  Walter  naju  je  zaprepaden  in  še  vedno  ves  drgetajoč  opazoval .

» Nisem  vedela ,  kaj  drugega  naj  bi  storila .  Saj  sva  bila  samo  prijatelja ;  potem  pa ,  potem  pa  – «

» Saj  veš ,  zakaj !  S  tem  je  vse  lepo  in  prav ,  ko  si  še  dekle .  A  ko  bi  se  postarali  …  Saj  nisva  snažilki ,  da  bi  lahko  počeli  vse ,  kar  bi  se  nama  zljubilo ,  pa  tega  ne  bi  nihče  opazil .  Zdaj  sva  slavni ;  zdaj  sva  vsem  na  očeh  … «

» Nočem  biti  slavna ,  če  to  pomeni ,  da  te  moram  izgubiti !  Nikomur  nočem  biti  na  očeh ,  razen  tebi ,  Kitty  … «

» Ja ! «

Naredila  sem  korak  stran  od  postelje ,  in  nato  še  enega .  Kitty  je  glasno  pogoltnila ,  glava  ji  je  še  vedno  počivala  na  Walterjevem  velikem  prsnem  košu .  Njene  oči  so  bile  velike  in  v  njih  so  se  lesketale  neprelite  solze ,  njene  ustnice  so  bile  rdeče ,  kjer  si  jih  je  grizla ;  na  njenih  prebledelih  licih  so  bile  pege  videti  zelo  temne  –  pege  so  se  izrisovale  tudi  na  njenih  ramenih  in  oprsju ,  kar  ga  je  bilo  videti  izpod  odeje .  Bila  je  tako  lepa ,  kot  sem  jo  videla  le  redkokdaj .

Še  enkrat  sem  potegnila  in  mu  vrnila  cigareto . 

Kako  izjemna  je  ta  bila ,  pa  se  do  nekega  avgustovskega  večera  proti  koncu  vročega  poletja ,  ko  sem  postavala  pod  burlingtonskimi  arkadami ,  sploh  nisem  zavedala .

» Jaz  očitno  še  ne , «  sem  se  našobila .  » Službo  sem  nastopil  šele  prejšnji  teden . «

Toda  kako  zelo  se  je  od  takrat  spremenil  moj  pogled  na  svet !  Spoznala  sem ,  da  je  življenje  v  Londonu  še  bolj  nenavadno  in  raznoliko ,  kot  sem  si  sploh  znala  predstavljati ;  spoznala  pa  sem  tudi ,  da  ni  vsa  njegova  raznolikost  vidna  že  na  prvi  pogled  in  da  niso  vsi  deli  mesta  sobivali  mirno  ali  lahkotno ,  temveč  da  so  se  med  seboj  drgnili  in  prerivali  in  zaletavali  ter  prekrivali ;  da  so  nekateri  iz  strahu  ostajali  v  senci  in  se  pokazali  le  tistim ,  za  katere  so  z  gotovostjo  vedeli ,  da  jim  lahko  zaupajo .  Zdaj  je  tudi  mene ,  ne  da  bi  za  to  sploh  vedela ,  našla  ena  teh  skrivnosti  in  me  posrkala  vase . 

Po  nekem  večeru ,  ko  sem  imela  veliko  dela ,  sem  se  vrnila  v  bordel  in  takoj  opazila ,  da  starke  lastnice  ni  bilo  pred  vhodom ,  vrata  v  mojo  sobico  pa  so  bila  razbita  in  na  stežaj  odprta .  Nikoli  nisem  povsem  do  potankosti  izvedela ,  kaj  se  je  zgodilo ;  očitno  je  madam  nekdo  odvedel  ali  pregnal ,  nihče  pa  mi  ni  znal  povedati ,  ali  je  bila  to  policija  ali  kakšna  tekmica .  Kakor  koli  že ,  njeno  odsotnost  so  izkoristili  tatovi  in  se  prikradli  v  hišo ,  kjer  so  nato  zastraševali  in  grozili  dekletom  in  njihovim  strankam  ter  pobrali  vse ,  kar  so  lahko  nesli :  zamazane  žimnice  in  preproge ,  razbita  ogledala ,  nekaj  majavega  pohištva  –  pa  tudi  mojo  žensko  obleko ,  čevlje ,  klobuk  in  torbico .  Nič  od  tega  ni  bilo  kaj  dosti  vredno ;  je  pa  to  pomenilo ,  da  se  bom  morala  domov  odpraviti  oblečena  kot  moški  –  takrat  sem  imela  na  sebi  svoje  stare  široke  hlače  in  slamnik  –  ter  se  poskusiti  prikrasti  v  svojo  sobo  pri  gospe  Best ,  ne  da  bi  me  pri  tem  zalotila .

Povesila  sem  pogled ;  obrnila  se  je  na  petah .  Za  njenim  hrbtom  se  mi  je  njen  sin  porogljivo  zarežal .  » Kurba , «  je  rekel .  Potem  mi  je  pljunil  pred  noge  in  svoji  mami  sledil  v  temo . 

Ne  nazadnje  je  bil  suknjič  tudi  zares  lep .  » Bi  ga  pomerili ? «  sem  jo  vprašala .

» Kakšen  božič ! «  je  rekla .  » Tukaj  sem  z  mojima  najdražjima  dekletoma .  Kako  zelo  se  nama  je  z  Gracie  nasmehnila  sreča  tistega  dne ,  ko  si  potrkala  na  najina  vrata ,  Nance ! «  Njene  oči  so  se  malce  orosile ;  to  je  večkrat  poudarila  tudi  že  ob  drugih  priložnostih ,  a  nikdar  tako  čustveno .  Vedela  sem ,  o  čem  razmišlja .  Vedela  sem ,  da  je  začela  name  gledati  kot  na  svojo  drugo  hčer  –  ali  vsaj  kot  sestro  svoje  prave  hčere :  njeno  prijazno  starejšo  sestro ,  ki  bi  ji  nemara  lahko  celo  zaupala  skrb  za  Gracie ,  ko  nje  same  že  zdavnaj  ne  bo  več  na  tem  svetu  …

Za  tiste  družine  mi  je  bilo  prav  malo  mar ;  zato  pa  me  je  ob  misli ,  da  bi  jo  utegnila  izgubiti ,  nenadoma  močno  stisnilo  pri  srcu .  Rekla  sem :  » Torej  se  bova  morali  dobiti ,  ko  se  boste  naslednjič  oglasili  na  Green  Streetu .  Kdaj  naj  bi  se  to  zgodilo ? «

Oklevala  je ,  nato  pa  dejala :  » No ,  včasih  res  pridem ,  ob  večerih .  Grem  v  gledališče  ali  pa  na  predavanja  v  Ateneju .  Lahko  pa  greva  kdaj  skupaj  … «

» Moj  bog ! «  sem  dvoumno  vzkliknila .  Dvignila  je  glavo ,  mi  vzela  letak  in  rekla :  » Vidim ,  da  bi  vam  bil  vseeno  bolj  všeč  sladoled  v  botaničnih  vrtovih  … «  To  je  rekla  s  pridihom  vzvišenosti ,  česar  nisem  trpela .  Nemudoma  sem  odvrnila :  » To  pa  ne ,  za  božjo  voljo :  tega  predavanja  nikakor  ne  bi  hotela  zamuditi ! «  A  sem  pristavila ,  da  bi  se  vseeno  morali  prej  malo  osvežiti ,  če  v  Ateneju  zares  ne  prodajajo  sladoleda .  Slišala  sem  za  majhno  pivnico  na  vogalu  King's  Crossa  in  Judd  Streeta ,  kjer  naj  bi  imeli  eno  sobico  rezervirano  samo  za  dame  in  stregli  zelo  okusne  in  ne  pretirano  drage  večerje .  Predavanje  naj  bi  se  začelo  ob  sedmih  –  ali  bi  se  hotela  dobiti  z  menoj  že  malce  prej ?  Ob ,  denimo ,  šestih ?  Pristavila  sem  še  –  mislila  sem ,  da  bo  to  nanjo  naredilo  vtis  – ,  da  bi  v  vprašanje  spolov  mogoče  potrebovala  malce  uvajanja . 

Cele  pol  minute  sva  molčali ;  nato  je  nagnila  glavo  vznak  in  me  premerila .  Rekla  je :  » Ste  se  ravno  vračali  s  plesa  v  maskah ? «  V  njenem  glasu  sem  zaznala  rahlo  ošaben  podton . 

» Zakaj ? «

» Ali  res  ne  uganeš ? «  Spet  se  je  nasmehnila .  » Praviš ,  da  nimaš  nikogar ,  ki  bi  te  pogrešil .  Ali  nimaš  niti  kakšnega  –  ljubimca ? «  Odkimala  sem  in  najbrž  je  ob  tem  moj  izraz  postal  malce  zagrenjen ,  saj  je  nekako  zadovoljno  zavzdihnila .  » Potem  pa  povej :  ali  bi  ostala  tukaj ,  z  mano ?  –  In  bila  zadovoljna  in  zadovoljena ,  ter  zadovoljevala  mene ? «

» In  s  tem  tudi  svojo ?  Kje  pa ,  gospodična  King .  Niti  najmanj  me  ni  strah ,  da  bi  naredila  škandal ;  prav  nasprotno ,  uživam  v  njem !  Izzivam  ga !  Ti  pa  tudi . «  Sklonila  se  je  bliže  in  si  okrog  prsta  igrivo  navila  koder  mojih  las .  » Praviš ,  da  te  sploh  ne  poznam ;  pa  saj  sem  te  vendar  opazovala  na  ulici ,  se  spomniš ?  Kako  hladnokrvno  postavaš ,  se  sprehajaš  in  spogleduješ !  Si  mislila ,  da  boš  lahko  večno  igrala  Ganimeda ?  Si  mislila ,  da  če  si  narediš  svilenega  kurca ,  lahko  kar  pozabiš ,  da  imaš  pod  stikom  hlačnic  češpljo ? «  Njen  obraz  je  bil  tik  ob  mojem ;  ni  mi  pustila ,  da  bi  umaknila  svoj  pogled .  Rekla  je :  » Takšna  si  kot  jaz :  to  si  že  dokazala  in  to  znova  dokazuješ  prav  zdaj !  V  resnici  hrepeniš  le  po  svojem  spolu !  Mislila  si ,  da  ti  bo  morda  uspelo  potlačiti  svoja  poželenja ,  a  si  jih  s  tem  le  še  bolj  podžgala !  In  zato  ne  boš  naredila  škandala  –  zato  boš  ostala  tu  kot  moja  kurbica ,  kot  si  želim . «  Grobo  me  je  potegnila  za  koder .  » Priznaj ,  da  je  tako ! «

V  njenem  glasu  sem  zaznala  neko  neusmiljenost ,  ki  je  bila  še  bolj  zastrašujoča  in  očitajoča ,  kot  je  bila  njena  potrtost ;  a  sem  kljub  temu  znova  postala  malce  užaljena .  Že  sem  odprla  usta ,  da  bi  navrgla  kakšno  grozno  puhlico ,  ko  so  se  s  hodnika  zaslišali  drsajoči  koraki  in  je  v  sobo  stopila  Grace .  » Čaj  je  na  mizi ! «  je  nič  hudega  sluteč  zapela .  To  je  bilo  zame  preveč .  Nasmehnila  sem  se  ji ,  na  slepo  pokimala  proti  njeni  materi  ter  odhitela  iz  sobe .  Njen  glas  –  » Oh ,  mama ,  kaj  se  je  zgodilo ? «  –  mi  je  sledil  po  stopnišču ,  nakar  me  je  dohitelo  še  mrmranje  gospe  Milne .  Trenutek  zatem  sem  končno  spet  stala  v  svoji  sobi  in  vrata  močno  zaloputnila  za  seboj .

» Trmoglava ? «  sem  rekla ,  kot  bi  me  to  presenetilo .  » Pa  ne  naša  Gracie ? «  Naredila  sem  korak  proti  njej  in  iztegnila  roko .  Iz  grla  se  ji  je  izvil  nekakšen  bevsk  in  odrinila  me  je  od  sebe  ter  se  stisnila  na  najbolj  oddaljeni  del  zofe ,  glavo  pa  je  imela  ves  ta  čas  nepremično  nagnjeno  pod  istim ,  nenaravnim  kotom .  Še  nikoli  doslej  se  ni  tako  ujezila  name .  Nato  sem  spregovorila  povsem  odkrito .

» Prosim ,  Gracie ,  ne  bodi  taka .  Mi  ne  boš  namenila  niti  lepe  besede  ali  poljuba ,  preden  grem ?  Mi  ne  boš  niti  stisnila  roke ?  Zelo  te  bom  pogrešala  in  hudo  mi  bo ,  če  se  bova  poslovili  s  takšno  zamero ,  po  vseh  zabavnih  trenutkih ,  ki  sva  jih  preživeli  skupaj . «  Nadaljevala  sem  v  takšnem  slogu ,  napol  roteče ,  napol  grajajoče ,  dokler  ni  gospa  Milne  vstala ,  mi  položila  roke  na  rame  ter  tiho  rekla :  » Najbolje ,  da  jo  kar  pustiš ,  Nance ,  in  se  odpraviš .  Pridi  jo  obiskat  kdaj  drugič ;  do  takrat  se  bo  že  pomirila ,  zagotovo  se  bo . «

Počutila  sem  se ,  kot  bi  se  spet  oblačila  za  na  oder  –  le  da  sem  se  takrat  seveda  morala  preoblačiti  ob  robu  odra ,  medtem  ko  je  orkester  spremenil  ritem ;  zdaj  pa  sem  imela  za  to ,  da  sem  se  uredila  in  naličila ,  na  voljo  ves  ljubi  dan .  Diana  je  bila  namreč  moje  edino  občinstvo  in  ure ,  ki  sem  jih  preživela  brez  nje ,  so  se  mi  zdele  prazne .  S  služabnicami  nisem  imela  stikov  –  niti  s  čudaško  gospo  Hooper  z  njenimi  prikritimi ,  poželjivimi  pogledi ;  niti  z  Blake ,  katere  priklanjanje  in  naslavljanje  z  ' gospodična '  me  je  nekoliko  motilo ;  niti  s  kuharico ,  ki  mi  je  sicer  pripravljala  kosilo  in  večerjo ,  a  se  sama  ni  nikdar  prikazala  iz  kuhinje .  Če  bi  prislonila  uho  na  vrata ,  odeta  v  debel ,  zelen  pliš ,  ki  so  vodila  v  klet ,  bi  lahko  slišala  njihove  glasove ,  kadar  so  se  veselile  ali  prerekale ;  a  sem  vedela ,  da  ne  spadam  mednje ,  in  sem  se  zadrževala  v  svojem  revirju :  v  spalnicah ,  v  Dianini  dnevni  sobi  ter  salonu  in  knjižnici .  Moja  gospodarica  mi  je  dejala ,  da  ne  želi ,  da  bi  zapuščala  hišo  brez  spremstva  –  pravzaprav  je  gospe  Hooper  celo  naročila ,  naj  poskrbi ,  da  bodo  velika  vhodna  vrata  vselej  zaklenjena :  slišala  sem ,  kako  je  vedno ,  kadar  jih  je  zaprla  za  Diano ,  tudi  obrnila  ključ . 

Ni  mi  bilo  dosti  mar ,  da  sem  tako  nesvobodna ;  kot  sem  že  dejala ,  sem  zaradi  topline ,  razkošja ,  poljubljanja  in  spanja  otopela  in  postala  bolj  lena  kot  kdaj  koli .  Večkrat  sem  neslišno  in  povsem  brezciljno  tavala  iz  sobe  v  sobo ,  morda  postala  le  toliko ,  da  sem  vrgla  pogled  na  katero  od  slik  na  stenah  ali  na  tihe  ulice  in  zelenice  na  St.  John's  Woodu  ali  na  svoj  odsev  v  enem  od  številnih  Dianinih  ogledal .  Bila  sem  kot  prikazen  –  včasih  sem  si  predstavljala ,  da  sem  duh  kakšnega  lepega  dekleta ,  ki  je  umrlo  v  tej  hiši  in  še  vedno  hodi  po  njenih  hodnikih  in  sobah  ter  išče ,  išče  ostanke  življenja ,  ki  ga  je  tod  izgubilo . 

Četudi  sem  bila  utrujena  ali  povsem  otopela ,  če  mi  je  bilo  slabo  od  pijače  ali  če  so  me  pestile  menstrualne  bolečine ,  me  je  odpiranje  te  skrinjice ,  kot  sem  že  dejala ,  še  vedno  vzburjalo  –  bila  sem  kot  pes ,  ki  nestrpno  in  pohlevno  čaka ,  da  njegova  gospodarica  zakliče :  » Kost ! «

Takšne  besede  sem  na  pobudo  svoje  gospodarice  zdaj  redno  uporabljala  –  opolzke  besede ,  ki  so  me  presunile  in  vznemirile ,  že  ko  sem  jih  izgovarjala .  Ob  Kitty  mi  kaj  takega  ne  bi  nikoli  prišlo  na  misel .  Nje  nisem  fukala  niti  se  nisva  rajcali ;  z  njo  sva  se  vedno  le  poljubljali  in  drgetali .  Ona  med  nogami  ni  imela  pičke  ali  češplje  –  prav  zares ,  mislim ,  da  v  vseh  nočeh ,  ki  sva  jih  preživeli  skupaj ,  mednožja  sploh  nikoli  nisva  omenili  …

Prav  Dianina  nečimrnost  je  nazadnje  podrla  stene  mojega  zapora .  Pri  njej  sem  živela  že  kakšen  mesec  –  hišo  sem  zapuščala  le  toliko ,  da  sem  se  lahko  sprehodila  po  vrtu ,  ves  ta  čas  pa  na  ulice  Londona  nisem  stopila  niti  s  konico  svojih  čevljev  – ,  ko  mi  je  nekega  dne  ob  večerji  omenila ,  da  bi  bil  čas ,  da  se  postrižem .  Dvignila  sem  pogled  od  krožnika ,  saj  sem  mislila ,  da  me  bo  v  ta  namen  peljala  v  Soho ,  a  je  le  pozvonila  služinčadi :  morala  sem  sesti  na  stol  z  brisačo  okoli  vratu ,  medtem  ko  je  Blake  držala  glavnik ,  hišna  pomočnica  pa  je  vihtela  škarje .  » Z  občutkom  delajte  z  njo ,  z  občutkom ! «  je  vzkliknila  Diana  in  jim  še  naprej  gledala  pod  prste .  Gospa  Hooper  se  mi  je  približala  z  obrazom ,  da  bi  mi  skrajšala  lase  na  čelu ,  in  začutila  sem  njen  hiter ,  vroč  dah  na  svojem  licu . 

Dejala  je :  » Gospa  Lethaby ,  kako  lepo  vas  je  spet  videti !  Gospa  Jex  vas  že  pričakuje  v  veliki  klubski  sobi . «  Diana  je  prikimala  in  se  sklonila ,  da  bi  vpisala  svoje  ime  v  razpredelnico .  Gospodična  Hawkins  se  je  znova  ozrla  k  meni .  » Vas  bo  gospod  počakal  tu ? «  je  vprašala .

Klobuk  je  prepustila  v  ravnanje  gospodični  Hawkins .  Nato  me  je  tesno  prijela  pod  roko  in  me  odpeljala  po  stopnicah  navzgor  v  klubsko  sobo .

Ta  soba  je  bila ,  tako  kot  preddverje  pod  njo ,  veličastna .  Ne  vem ,  kakšne  barve  je  danes ,  a  v  tistih  časih  so  bile  stene  prelepljene  s  tapetami  iz  zlatega  damasta ,  tla  so  krasile  kremno  bele  preproge ,  zofe  pa  so  bile  modre  …  Skratka ,  soba  se  je  lesketala  v  vseh  čudovitih  odtenkih ,  ki  so  krasili  mene  in  mojo  obleko  –  oziroma ,  bolje  rečeno ,  sem  bila  jaz  oblečena  tako ,  da  sem  se  skladala  s  sobo .  Priznati  moram ,  da  mi  je  ob  tem  spoznanju  postalo  nekoliko  neprijetno ;  za  trenutek  se  mi  je  Dianina  radodarnost  zdela  manj  laskava ,  kot  sem  si  mislila ,  ko  sem  se  bila  tistega  jutra  nastavljala  ogledalu . 

» To  je  torej  nova  Kalisto ,  kaj ? «  je  rekla .

Izza  ostalih  miz  so  naju  nekatere  dame  še  naprej  motrile  –  nekatere  izmed  njih ,  sem  opazila ,  precej  posmehljivo .  Bilo  je  mnogo  mrmranja  in  nekaj  šepetanja ;  slišala  sem  tudi  hihitanje  in  osamljen  vzdih .  Nobena  dama  izza  našega  omizja  se  za  to  ni  niti  najmanj  zmenila .  Maria  je  imela  oči  samo  še  zame ;  ko  so  nam  postregli  pijačo ,  me  je  poželjivo  pogledovala  izza  roba  kozarca :  » Na  oba  konca  kosti  v  korzetu ! «  je  dejala  in  mi  pomežiknila .  Diana  je  bila  obrnjena  stran ,  da  bi  slišala  zgodbo ,  ki  jo  je  pripovedovala  Evelyn .  Ta  je  govorila :  » Česa  takšnega ,  Diana ,  svet  še  ni  videl !  Sedem  žensk  ima  in  z  vsako  se  srečuje  na  svoj  dan  v  tednu ;  ena  izmed  njih  je  njena  svakinja !  Ima  tudi  album  –  draga  moja ,  ko  sem  ga  videla ,  me  je  skorajda  pobralo !  –  v  katerega  spravlja  drobne  predmete ,  ki  jih  je  odrezala  ali  izpulila  iz  njih :  trepalnice ,  ostanke  odrezanih  nohtov  s  prstov  na  nogi ,  uporabljene  vložke ,  vsaj  videti  je  bilo  tako ;  ima  pa  celo  njihove  dlake  … «

» Diana  odpre  usta  samo ,  da  bi  duhovičila ,  ne  pa  da  bi  povedala  resnico .  Povejte  mi ,  no , «  –  postajala  je  vse  bolj  zaupljiva  –  » kje  ste  rojeni ?  Na  kakšnem  odljudnem  kraju ?  V  kakšni  luknji ,  kjer  ste  si  morali  posteljo  deliti  s  svojimi  devetimi  sestrami ? «

Diana  je  lenobno  dvignila  svoj  pogled .  » Škodo ,  gospodična  Bruce ?  Mar  s  tem  namigujete  na  prisotnost  moje  spremljevalke ,  gospodične  King ? «

Hlače  so  bile  povsem  uničene ;  na  Felicity  Placeu  mi  je  Diana  velela ,  naj  se  malce  sprehodim  pred  Mario ,  Evelyn  in  Dickie ,  ter  se  sklonim ,  da  se  bodo  o  posledicah  lahko  prepričale  še  same .  Dejala  je ,  da  mi  bo  dala  sešiti  nove ,  povsem  enake .

Takšni  so  bili  torej  v  tistih  dneh  moji  nastopi  v  javnosti .  Ni  jih  bilo  veliko  –  tukaj  opisujem  dogajanje  v  obdobju  približno  enega  leta .  Diana  me  je  večino  časa  zadrževala  zase  in  me  razstavljala  le  doma .  Povedala  mi  je ,  da  ne  mara ,  da  si  me  pride  ogledovat  preveč  ljudi  naenkrat ;  da  se  boji ,  da  bi  sicer  utegnila  –  kot  kakšna  fotografija  –  zbledeti .

Ko  sem  omenila ,  da  me  je  razstavljala ,  sem  to  mislila  dobesedno ;  del  Dianine  skrivnostne  privlačnosti  je  bil  prav  v  tem ,  da  je  besede ,  ki  so  jih  ostali  uporabljali  le  v  metaforičnem  pomenu  ali  v  šali ,  znala  prenesti  v  resničnost .  Razkazovala  sem  se  bila  Marii  in  Dickie  in  Evelyn  v  svojih  ožganih  hlačah  in  svilenem  perilu .  Ko  sta  prišli  naslednjič ,  še  z  neko  drugo  damo ,  mi  je  Diana  ponovno  naročila ,  naj  stopim  prednje ,  tokrat  v  drugi  obleki .  Po  tistem  ji  je  postal  kar  nekakšen  konjiček ,  da  me  je  oblačila  v  vedno  nova  in  nova  oblačila ,  v  katerih  sem  se  nato  pokazala  pred  gosti  ali  zakorakala  mednje  ter  jim  dotakala  pijače  v  kozarce  in  prižigala  cigarete .  Nekoč  me  je  oblekla  v  lakaja ,  v  hlače ,  ki  so  mi  segale  malo  pod  kolena ,  in  napudrano  lasuljo .  Zelo  podoben  kostum  sem  nosila  v  Pepelki  –  čeprav  moje  hlače  v  Britu  niso  bile  tako  oprijete  niti  se  niso  tako  bočile  na  razporku . 

» Zbogom ,  Bill , «  sem  rekla ,  in  pokimal  mi  je  prek  ramena  ter  se  mi  bežno ,  žalostno  nasmehnil  v  slovo .  Naredila  sem  že  korak  vstran ,  nato  pa  odhitela  nazaj  k  pultu  in  ga  prijela  za  roko .  Vprašala  sem :  » Kdaj  se  začne  Kittyjin  nastop ,  v  Moju ? «

Na  odru  je  bilo  dekle  v  ognjeno  rdeči  obleki .  Opletala  je  s  krilom ,  da  so  se  ji  videle  nogavice .  Medtem  ko  sem  stala  tam  in  se  naslanjala  na  steber ,  da  bi  se  umirila ,  je  prišla  do  konca  ene  pesmi  in  že  začela  peti  naslednjo .  Obiskovalci  so  jo  očitno  poznali .  Ploskali  so  in  žvižgali ;  in  še  preden  se  je  aplavz  povsem  polegel ,  sem  stopila  po  prehodu  in  si  našla  prost  sedež .  Ta  je  bil  na  koncu  vrste ,  v  kateri  so  sedeli  sami  fantje  –  slaba  izbira ,  kajti  ko  so  me  zagledali  v  moji  operni  opravi  in  s  cvetom  na  njej ,  so  se  začeli  dregati  s  komolci  in  se  mi  tiho  posmehovati .  Eden  od  njih  si  je  pokašljal  v  pest  –  le  da  je  ta  njegov  kašelj  izzvenel  kot :  Snob !  Nisem  se  odzvala ,  le  srepo  sem  zrla  na  oder .  Trenutek  zatem  sem  iz  žepa  potegnila  cigareto  in  si  jo  prižgala .  Ko  sem  uprasnila  vžigalico ,  sem  opazila ,  da  se  mi  tresejo  roke . 

Kaj  če  se  je  odpravila  nazaj  na  Felicity  Place  brez  mene ?

A  vendar  se  je  moja  slutnja  potrdila .  Ko  je  Walter  tako  še  zadnjič  ponovil  svoje  tožeče  vprašanje ,  se  je  iz  odrskega  krila  oglasil  rezek  glas :  » Tu  je  tvoj  Mali  Jacky ,  oče !  Tu ! «  Na  oder  je  pritekla  neka  postava ,  ga  zgrabila  za  roko  in  mu  jo  poljubila .  Bila  je  Kitty .  Oblečena  je  bila  v  mornarja  –  v  ohlapno  belo  bluzo  z  modro  prepasnico ,  bele  tričetrt  hlače ,  visoke  nogavice  in  rjave  čevlje  z  ravnim  podplatom ,  čez  rame  pa  je  imela  s  trakom  oprtan  slamnik .  Imela  je  daljše  lase ,  ki  si  jih  je  spela  v  figo .  Orkester  je  zdaj  ubral  drugačno  melodijo ,  Kitty  pa  je  z  Walterjem  zapela  v  duetu . 

Nasmehnila  se  je  in  ponovno  se  mi  je  zazdela  zelo  privlačna .

» Eno  leto  sem  preživela  v  poboljševalnici , «  je  rekla ,  » ko  sem  bila  stara  sedemnajst  let .  Kar  krut  kraj  je  bil  to ,  čeprav  ne  tako  kot  drugi  aresti ,  za  katere  so  mi  pravili .  Upravnica  je  bila  neka  gospa ,  ki  jo  gospa  Lethaby  pozna  iz  njenega  kluba ,  in  tako  me  je  spravila  ven .  V  poboljševalnico  so  me  poslali  zaradi  tega ,  kar  jim  je  povedala  moja  prijateljica  iz  neke  hiše  v  Kentish  Townu ,  kjer  sva  skupaj  služili . «

Že  sama  hiša  je  bila  namreč  čudovito  okrašena .  Prek  vseh  sten  smo  bili  razprostrli  žametne  zavese ,  po  stropih  pa  razobesili  bleščeče  trakove ;  pogasili  smo  vse  svetilke  in  vse  sobe  razsvetlili  samo  s  svečami .  Iz  salona  smo  bili  odstranili  vse  pohištvo ,  pustili  smo  le  turško  preprogo ,  po  kateri  smo  razporedili  nekaj  blazin .  Marmornata  tla  v  preddverju  smo  posuli  s  cvetnimi  listi  vrtnic  –  te  smo  namestili  tudi  nad  ognjišča ,  da  se  je  njihov  vonj  širil  po  sobah :  do  konca  večera  ti  je  od  njega  že  postajalo  slabo .  Postreženo  je  bilo  s  penino ,  konjakom  ter  z  vini  z  različnimi  začimbami ;  slednja  je  dala  Diana  greti  v  bakreni  skledi  nad  špiritnim  gorilnikom .  Hrano  so  nam  dostavili  iz  restavracije  Solferino ;  pripravili  so  hladno  pečenko  na  starorimski  način ,  gos ,  polnjeno  s  puranom ,  polnjenim  s  piščancem ,  polnjenim  s  prepelico  –  prepelica  pa  je  bila ,  se  mi  zdi ,  polnjena  z  gomoljikami .  Imeli  smo  tudi  ostrige ,  ki  so  stale  na  mizi  v  sodčku ,  na  katerem  je  pisalo  Whitstable .  Ena  od  dam ,  ki  odpiranja  školjk  ni  bila  vešča ,  se  je  tega  opravila  lotila  kar  z  nožičkom  za  cigare .  Rezilo  ji  je  zdrsnilo  in  porezala  se  je  skoraj  do  kosti ;  po  tem ,  ko  je  s  svojo  krvjo  povsem  prepojila  led ,  se  za  ostrige  nihče  več  ni  zmenil .  Diana  je  nazadnje  naročila ,  naj  jih  odnesejo  z  mize .

Pripravljen  sem  imela  še  en  splet ,  da  ga  bom  podala  Diani :  tudi  tega  sem  si  položila  okrog  vratu .  Nato  sem  stopila  do  vrat  in  prisluhnila ;  nato  pa ,  ko  se  mi  je  trenutek  zdel  pravi ,  stekla  do  Dianine  garderobne  omare ,  iz  nje  vzela  enega  njenih  ogrinjal  in  se  tesno  ovila  vanj  ter  si  čez  glavo  poveznila  kapuco .  Nato  sem  se  odpravila  v  spodnje  nadstropje .

Tam  sem ,  v  avli ,  naletela  na  Mario .

Dama ,  oblečena  kot  Sapfo ,  je  potegnila  cigaro  iz  ust  in  se  nejeverno  zastrmela  v  Dickie .  Rekla  je :  » Ta  knjiga  je  bila  natisnjena  za  javnost ,  v  njej  pa  je  objavljena  tvoja  zgodba ?  Tvoja  življenjska  zgodba  kot  ljubimke  žensk ?  Dragi  Dick ,  saj  se  ti  je  vendar  zmešalo !  Ta  doktor  je  vendar  očitno  pornograf  najslabše  vrste ! «

» Pa  saj  pri  nas  med  revnimi  dekleti  ni  nič  drugače ! «  se  je  oglasila  spet  druga .  » Včasih  jih  tudi  po  dvajset  spi  v  isti  postelji .  Zaradi  stalnega  drgnjenja  jim  ščegetavčki  rastejo  in  rastejo .  To  je  čista  resnica . «

Diana  je  odmaknila  pogled  od  mene  in  potegnila  dim  iz  svoje  cigarete  z  rožnato  konico .  Nato  se  je  nasmehnila .  » Gospa  Hooper ! «  je  zaklicala .  » Kje  je  Blake ? «

» Gospodična , «  je  rekla .  V  roki  je  držala  svečo ,  katere  plamen  je  trepetal  in  svetil  zdaj  šibkeje ,  zdaj  močneje ,  da  so  sence  zaplesale  po  stenah  kot  podivjane .  » Nisem  mogla  zdržati  v  svoji  sobi ,  ko  pa  sem  vedela ,  da  ležite  tu ,  potolčeni  in  okrvavljeni  –  in  to ,  oh ,  vse  samo  zaradi  mene ! «

» No  … «

Sedli  sva  na  posteljo ,  Zena  s  kozarcem  v  roki ,  jaz  pa  sem  srkala  kar  iz  peneče  se  steklenice .  Ko  je  naredila  požirek ,  je  zakašljala ;  a  sem  kozarec  napolnila  do  vrha  in  rekla :  » Do  dna !  Tako  kot  tiste  krave  spodaj . «  In  tako  je  pila  in  pila ,  dokler  ji  lica  niso  povsem  pordela .  Tudi  sama  sem  z  vsakim  požirkom  postajala  vse  bolj  omotična ,  in  močneje  sem  začutila  utrip  krvi  v  svojem  zatečenem  obrazu .  Naposled  sem  vzkliknila :  » Joj !  Kako  boli ! «  Zena  je  odložila  kozarec  ter  svoje  prste  zelo  nežno  položila  na  moje  lice .  Tam  jih  je  pustila  počivati  trenutek  ali  dva ,  potem  pa  sem  njeno  dlan  stisnila  v  svojo ,  se  sklonila  in  jo  poljubila . 

» Saj  ne  mislite  resno ,  dekle ,  kot  sem  jaz ! «  A  lica  so  ji  pordela  močneje  kot  kdaj  koli  in  ni  me  pogledala  v  oči .  Prijela  sem  jo  za  roko  in  jo  potegnila  pokonci . 

» Oh ! «

Nazadnje  se  je  ritensko  izvila ;  zaslišal  se  je  –  pošastno  glasen  in  grozno  obtožujoč  v  nastali  tišini  –  nekakšen  sesljajoč  zvok  in  končno  se  ji  je  uspelo  izvleči  iz  mene .  Obstala  je  ob  postelji ,  z  zibajočim  se  dildom  pred  seboj .  Ena  izmed  dam ,  ki  je  stala  ob  Diani ,  je  rekla :  » Pa  vendarle  ima  kurca ! «  In  Diana  je  odgovorila :  » Le  da  je  ta  kurec  moj .  Ti  dve  mali  vlačugi  sta  ga  ukradli ! «

Odprla  je  oči .  » Res  je  bilo  zabavno , «  je  žalostno  rekla .  » Vedno  je  zabavno ,  dokler  te  ne  zasačijo . «  Potem  se  je  zazrla  vame  in  glasno  pogoltnila .

Navsezadnje  mi  je  bila  ta  smešno  znana :  prav  tako  premražena  in  bolna  in  nesrečna  sem  bila  že  pred  štirimi  leti ,  potem  ko  sem  zbežala  s  Stamford  Hilla .  A  vendar  sem  takrat  imela  pri  sebi  vsaj  nekaj  denarja  in  čednih  oblek ,  hrano  in  cigarete  –  skratka  vse ,  kar  sem  potrebovala ,  da  sem  ostala ,  če  že  ne  srečna ,  pa  živa  prav  gotovo .  Bilo  mi  je  slabo  od  lakote  in  posledic  zaužitega  vina ;  a  če  bi  si  hotela  privoščiti  vrečko  jegulje  za  en  peni ,  bi  morala  ta  peni  priprosjačiti  –  ali  pa ,  kot  mi  je  predlagala  Zena ,  se  postaviti  pred  kakšen  plesniv  zid  in  poskusiti  srečo  kot  cipa .  Misel ,  da  bi  morala  prosjačiti ,  se  mi  je  zdela  strašna  –  ne  bi  prenesla ,  da  bi  morala  skušati  izmolsti  miloščino  in  kakšen  kovanec  od  prijaznih  gospodov ,  ki  so  še  pred  dvema  tednoma  občudovali  kroj  moje  obleke  ali  lesketajoče  se  manšetne  gumbe ,  ko  sem  ob  Dianini  strani  stopala  mimo  njih .  Misel  na  to ,  da  bi  me  kateri  od  njih  pofukal ,  in  to  kot  žensko ,  je  bila  še  hujša . 

» Dekletu ? «

» Izgubila  sem  ves  svoj  denar .  Izgubila  sem  vse ! «  Obraz  sem  si  zakopala  med  dlani  in  se  od  čiste  izčrpanosti  naslonila  na  pisalno  mizo .  Ko  sem  to  storila ,  sem  videla ,  kaj  leži  na  njej .  Bilo  je  pismo .  Gospa  ga  je  položila  tjakaj ,  ker  je  vedela  oziroma  mislila ,  da  ga  ne  bom  znala  prebrati .  Bilo  je  zelo  kratko ,  podpisala  ga  je  sama  Florence  –  Florence  Banner ,  kot  se  je  glasilo  njeno  polno  ime  – ,  naslovljeno  pa  je  bilo  na  gospodično  Derby .  Prosim ,  sprejmite  mojo  odpoved  …  se  je  glasilo .  A  tega  dela  nisem  prebrala ;  v  levem  zgornjem  kotu  je  bil  namreč  zapisan  datum  ter  naslov  –  ne  naslov  doma  za  dekleta  brez  prijateljev ,  temveč  očitno  njen  domači  naslov ,  ki  ga  ne  bi  smela  izvedeti .  Številka  hiše ,  za  njo  pa  še  ime  ulice :  Quilter  Street ,  Bethnall  Green ,  London  E.  Nemudoma  sem  si  ga  vtisnila  v  spomin .

Iz  zvonika  se  je  nenadoma  oglasil  trušč ,  da  sem  poskočila .  Zvonovi  so  z  neko  zapleteno  melodijo  –  tako  izumetničeno  in  brezvsebinsko  kakor  veliko ,  zapuščeno  pročelje  tržnice  samo  –  odbili  četrt  čez  štiri .  Če  je  bila  Florence  ves  dan  v  službi ,  je  bilo  še  veliko  prezgodaj ,  da  bi  odšla  do  njenega  stanovanja ;  tako  sem  še  kakšno  uro  postavala  na  trgu ,  pod  oboki ,  kjer  veter  ni  bril  tako  ostro  in  me  dež  ni  premočno  bičal .  Šele  ko  so  zvonovi  odbili  pol  šestih ,  sem  ponovno  stopila  na  dvorišče  in  se  ozrla  naokrog :  od  mraza  sem  bila  skorajda  povsem  otrpla .  Nedaleč  stran  sem  zagledala  majhno  deklico  z  okoli  vratu  oprtanim  pladnjem ,  na  katerem  so  bili  zloženi  šopki  vodne  kreše .  Stopila  sem  k  njej  in  jo  vprašala ,  kako  daleč  je  do  Quilter  Streeta ;  nato  pa  sem ,  ker  je  bila  videti  tako  žalostna  in  premražena  in  premočena  –  in  ker  me  je  v  vsej  svoji  vročičnosti  prešinilo ,  da  se  pred  Florence  ne  morem  prikazati  povsem  praznih  rok  – ,  kupila  največji  šopek .  Stal  me  je  pol  penija . 

» Sveta  nebesa , «  je  rekel  moški  –  Ralph .  Še  vedno  je  bil  v  sami  srajci ;  zdaj  je  segel  po  svojem  suknjiču ,  ki  je  visel  prek  naslonjala  stola ,  in  si  ga  oblekel .  Dala  sem  si  opraviti  s  skodelico  in  krožnikom .  Čaj  je  bil  zelo  vroč  in  sladek :  najboljši  čaj ,  sem  pomislila ,  kar  sem  ga  kdaj  koli  okusila .  Dojenček  je  znova  zajokal ,  zato  ga  je  Florence  začela  gugati  na  kolenu  ter  ga  z  licem  odsotno  božati  po  laseh .  Kmalu  je  otrok  zadovoljno  zagrgral  in  zavzdihnil ;  ob  tem  sem  zavzdihnila  tudi  sama  –  a  v  skodelico ,  kot  da  hladim  svoj  čaj ,  saj  nisem  hotela ,  da  bi  si  mislila ,  da  sem  spet  na  robu  joka .

» Mandolina  gospodične  Derby , «  je  rekel ,  kot  bi  ga  razvedril  že  sam  spomin  nanjo .  » Koliko  brezdomskih  družin  je  že  razveselila  z  njo ! «  Pomežiknil  mi  je .  » Skorajda  povsem  sem  že  pozabil  nanjo  … «

» Se  počutite  že  dovolj  pri  močeh ,  gospodična  Astley , «  je  rekla  z  utrujenim  glasom ,  » da  bi  mi  povedali ,  čemu  ste  prišli ? «  Pogledala  sem  jo ,  a  iz  sebe  nisem  mogla  spraviti  niti  besede .  » Težko  verjamem ,  da  vas  je  k  meni  resnično  napotila  gospodična  Derby . «

Prikimala  sem  in  z  roko  segla  proti  oteklemu  licu ;  potem  sem  se  spomnila  še  na  svojo  pričesko  in  si  s  prsti  segla  skozi  lase .  » Pravi  hudič  je  bil ! «  sem  nato  rekla .  » Bogat  kot  le  kaj ,  vse  mu  je  bilo  dovoljeno .  Tako  kot  vi ,  me  je  tudi  on  videl  na  balkonu ,  ko  sem  na  njem  posedala  v  hlačah .  Večkrat  … «  Zardela  sem .  » Večkrat  sem  se  morala  zanj  preobleči  v  fanta ,  v  mornarsko  obleko ,  na  primer  … «

Florence  mi  je  prinesla  skodelico  čaja ;  izpila  sem  jo  –  nato  pa  znova  legla .  Slišala  sem ,  kako  je  tekala  po  kuhinji ,  ko  je  umivala  dojenčka ;  nato  se  je  vrnila  v  dnevno  sobo  in  pomenljivo  odgrnila  zavese .

Skomignila  je  z  rameni .  Plašč  si  je  zapela  do  vratu ,  si  na  glavo  poveznila  klobuk  in  si  ga  pričvrstila  z  okrasno  iglo .  Tako  plašč  kot  klobuk  sta  bila  umazano  rjave  barve .  » V  kuhinji  je  kos  še  tople  slanine ,  ki  si  ga  lahko  postrežete  za  zajtrk .  Potem  pa  –  oh ,  potem  pa  res  morate  oditi ! «

Drugi  portret  je  bila  fotografija ,  natisnjena  na  razglednici :  zataknjena  je  bila  v  okvir  večje  slike ,  a  se  je  bila  na  vogalu  malce  zavihala ,  tako  da  se  je  videla  njena  z  valovito ,  že  nekoliko  zbledelo  pisavo  popisana  hrbtna  stran .  Na  portretu  je  bila  ženska  s  košatimi  obrvmi  in  razmršenimi  črnimi  lasmi :  sedela  je  zelo  togo  in  imela  precej  mrk  pogled .  Ugibala  sem ,  da  bi  utegnila  biti  ena  izmed  Florencinih  sester  v  odraslih  letih ;  morda  pa  le  njena  prijateljica  ali  sestrična  ali  –  no ,  pravzaprav  bi  lahko  bila  marsikdo .  Sklonila  sem  se  še  bolj  naprej  in  skušala  razbrati  pisavo  na  hrbtni  strani ,  kjer  se  je  razglednica  privihala ,  a  je  bila  vsebina  preveč  zakrita  –  ni  pa  me  tako  zelo  zanimala ,  da  bi  jo  potegnila  iz  okvirja .  Tedaj  sem  zaslišala  brbotanje  vode ,  ki  sem  jo  v  ponvi  pristavila  na  štedilnik ,  in  odhitela  sem  nazaj  v  kuhinjo .

Našla  sem  majhno  pločevinasto  skledo  ter  kos  zelenega  kuhinjskega  mila .  Umila  sem  se ,  potem  pa  –  ker  nisem  našla  brisače ,  ni  pa  se  mi  zdelo  preveč  vljudno ,  da  bi  uporabila  kar  kuhinjsko  krpo  –  poplesavala  okrog  štedilnika ,  dokler  se  nisem  toliko  osušila ,  da  sem  lahko  zlezla  nazaj  v  svoje  umazano  spodnje  perilo .  Z  rahlim  vzdihom  sem  se  spomnila  na  Dianino  čudovito  kopalnico  –  tiste  omarice ,  polne  najrazličnejših  krem ,  ki  sem  jih  tako  rada  preizkušala ,  tudi  po  več  ur  skupaj .  Vseeno  je  bil  čudovit  občutek  biti  spet  čist ,  in  ko  sem  si  razčesala  lase  ter  si  oskrbela  obraz  ( v  modrico  sem  si  vtrla  nekaj  kapljic  kisa ,  zatem  pa  še  malce  moke ) ,  ko  sem  iztepla  nesnago  s  svojih  kril ,  jih  zlikala  ter  si  jih  znova  oblekla ,  sem  se  spet  počutila  zdravo ,  bilo  mi  je  toplo  in  bila  sem  prav  nerazumljivo  razposajena .  Stopila  sem  nazaj  v  dnevno  sobo  –  bilo  je  le  kakšnih  deset  korakov  – ,  tam  za  trenutek  postala  in  se  spet  vrnila  v  kuhinjo .  Pomislila  sem ,  da  je  hiša  pravzaprav  zelo  prijetna ;  a ,  kot  sem  začela  opažati  že  prej ,  ni  bila  preveč  čista .  Preproge  bi  bilo  nujno  treba  stepsti .  Letvice  ob  steni  so  bile  spraskane  in  zamazane  z  blatom .  Vse  police  in  slike  so  bile  tako  prašne  kot  sajasta  polica  nad  kaminom .  Če  bi  bila  ta  hiša  moja ,  sem  razmišljala ,  bi  že  poskrbela ,  da  bi  bila  čista  kot  solza  in  bi  bilo  v  njej  vse  kot  iz  škatlice .

Čaj  je  bil  zaradi  posnetega  mleka  v  njem  malce  moten  in  obupno  sladek .  Hitro  sem  ga  izpila ,  medtem  ko  se  je  dekletce  od  mraza  treslo  in  cepetalo  z  nogami .  » Ali  danes  nimaš  pouka ? «  sem  jo  vprašala .

» Oh , «  je  rekla  in  ob  moji  naglici  samo  zamahnila  z  roko ,  » vsaj  skodelico  čaja  si  vendar  še  lahko  privoščiva . «  Pristavila  je  posodo  z  vodo ,  sama  pa  sem  začela  z  vilicami  preskušati ,  če  je  krompir  že  kuhan .  Jed ,  kot  mi  jo  je  uspelo  pripraviti ,  še  zdaleč  ni  dišala  tako  lepo  kot  pri  gospe  Milne ;  in  ko  sem  jo  poskusila ,  sem  ugotovila ,  da  tudi  tako  okusna  ni  bila .  Postavila  sem  jo  na  stran  in  se  namrščila  nad  njo .  Dekle  mi  je  podalo  skodelico .  Potem  se  je ,  povsem  sproščeno ,  naslonila  na  pult  in  začela  srkati  čaj ,  nato  pa  je  zazehala .

» Po  odtokih .  Zaposlena  sem  kot  pomočnica  na  uradu  za  sanitarno  inšpekcijo .  Nič  se  vam  ni  treba  zmrdovati ;  povem  vam ,  da  je  bil  velik  uspeh ,  da  sem  to  službo  sploh  dobila .  Večina  namreč  misli ,  da  so  ženske  preveč  občutljive  za  takšno  službo . «

» Kaj  pomeni  ta  tvoj  pogled ?  Kaj  se  dogaja ?  Kaj  se  je  zgodilo  s  pragom  pred  vhodom ?  In  kaj  pomeni  ta  zmešnjava  na  štedilniku ? «

Zastrmela  se  je  vame .  » Zakaj ? «

» Moj  dom  mi  je  bil  povsem  všeč  tak ,  kot  je  bil , «  je  dejala .

Zares ,  grozno  bi  mi  bilo ,  če  bi  morala  znova  kakor  koli  izkoristiti  njeno  zaupanje .  Kadar  sem  jo  videla ,  kako  spet  trdo  dela  in  zato  postaja  utrujena ,  sem  hodila  gor  in  dol  po  sobi ,  si  vila  roke  in  bi  jo  najrajši  kar  stresla .  Ni  je  toliko  utrujala  njena  služba  v  domu  za  dekleta ,  temveč  njeno  neskončno  garanje  za  Kooperativo  in  delavsko  gibanje  –  gore  preglednic  in  poslovnih  knjig ,  ki  jih  je  razporedila  po  jedilni  mizi ,  ko  sem  jo  pospravila  po  večerji ,  in  jih  pregledovala  dolgo  v  noč ,  dokler  niso  bile  njene  oči  tako  rdeče  in  izbuljene ,  da  so  bile  videti  kot  dve  ogromni  ribezovi  jagodi .  Včasih ,  ker  pač  nisem  imela  drugega  dela ,  sem  pristavila  stol  in  sedla  poleg  nje  ter  jo  prisilila ,  da  je  nekaj  svojega  dela  dodelila  tudi  meni :  dala  mi  je  nekaj  pisemskih  ovojnic ,  da  sem  jih  naslovila ,  ali  kakšne  druge  malenkosti ,  kjer  ne  bi  mogla  narediti  kakšne  škode .  Ko  je  spomladi  nato  Kooperativa  ustanovila  lokalni  sindikat  šivilj  in  je  Florence  začela  obiskovati  šivilje ,  ki  so  delale  doma ,  na  Bethnal  Greenu  –  vse  tiste  siromašne  ženske ,  ki  so  za  mizerno  plačilo  dolge  ure  delale  same ,  v  svojih  utesnjujočih ,  zanemarjenih  sobicah  – ,  sem  hodila  z  njo .  Na  teh  poteh  sva  videvali  zares  težke  razmere ;  ženske  pa  so  bile  vesele  najinega  obiska  in  hvaležne  so  nama  bile  tudi  članice  Kooperative ;  a  v  resnici  sem  po  obiskih  hodila  samo  zato ,  ker  nisem  prenesla  misli  na  to ,  da  bi  morala  Florence  zvečer  hoditi  po  ulicah  East  Enda  ter  opravljati  to  turobno  opravilo  povsem  sama . 

In  potem  –  kot  sem  že  omenila ,  hišna  pomočnica  vedno  najde  kakšno  malenkost ,  da  si  nekoliko  poživi  svoj  vsakdan  –  sem  se  začela  še  bolj  truditi  zanjo  tudi  pri  kuhi .  Bila  je  suha ,  kar  pa  ji  ni  niti  najmanj  pristajalo :  pogled  na  njena  upadla  lica  me  je  zelo  žalostil .  Tako  sem  si ,  medtem  ko  so  si  članice  Ženske  delavske  kooperative  zadale  nalogo  sindikalno  organizirati  samostojne  delavke  vzhodnega  Londona ,  sama  zadala  nalogo  porediti  Florence  z  obilnimi  zajtrki  in  malicami ,  s  sendviči  za  popoldanski  prigrizek ,  s  kosili  in  večerjami  ter  kolači  in  mlekom .  Sprva  nisem  bila  preveč  uspešna  –  čeprav  sem  pogosto  obiskovala  mesno  tržnico  na  Whitechapel  Marketu ,  kjer  sem  kupovala  polpete  in  klobase ,  zajce  in  vampe  ter  polne  vrečke  ostankov  mesa ,  ki  smo  jim  v  Whitstablu  pravili  ' koščki  in  uhlji ' ,  sem  bila  precej  slaba  kuharica  in  sem  meso  prav  tolikokrat ,  kot  se  mi  ga  je  posrečilo  pripraviti ,  tudi  zažgala  ali  pa  ga  postregla  še  krvavega ;  Florence  in  Ralph  pa ,  tako  se  mi  je  vsaj  zdelo ,  tega  sploh  nista  opazila ,  ker  boljše  kuhe  očitno  niti  nista  bila  nikoli  deležna .  Nato  pa  sem  se  nekega  dne  proti  koncu  avgusta  spomnila ,  da  se  je  začela  sezona  ostrig ,  in  si  kupila  sodček  domorodk  ter  nož  za  odpiranje  ostrig ;  in  ko  sem  rezilo  zadrla  v  prvi  sklep ,  mi  je  bilo ,  kot  bi  obrnila  ključ ,  ki  je  odklenil  vrata  do  vseh  maminih  receptov ,  ki  jih  je  uporabljala  v  gostišču ,  ter  jih  poslal  naravnost  v  konice  mojih  prstov .  Spekla  sem  pito  iz  ostrig  –  in  Florence  je  odložila  papirje ,  na  katere  je  bila  nekaj  zapisovala ,  jo  pojedla ,  nato  pa  se  z  vilicami  lotila  še  skorje ,  ki  se  je  prijela  na  pekač .  Naslednjega  večera  sem  postregla  z  ocvrtki  iz  ostrig ,  še  naslednjega  pa  z  ostrižjo  juho .  Pripravila  sem  še  ostrige  na  žaru  in  vložene  ostrige ;  ter  ostrige ,  povaljane  v  moki  in  dušene  v  sladki  smetani .

» In  gospa  Besant  najbrž  tudi ,  kaj ? «  Zajela  je  še  eno  žlico  juhe ,  nato  pa  se  obrnila  k  meni :  » In  kdo  bi  bil  v  tvojem ,  Nancy ? «

» Res ,  Florence ? «

Prisluhnila  sem  njeni  zgodbi ,  potem  pa  opazovala ,  kako  ji  je  Florence  začela  razlagati  o  Kooperativi  in  o  sindikatu  šivilj ,  ki  je  bil  ustanovljen  pod  njenim  okriljem .  » Ali  se  ne  bi  hotela  udeležiti  sestanka ? «  jo  je  Florence  vprašala .  Ženska  je  zmajala  z  glavo  in  odvrnila ,  da  nima  časa ;  da  nima  nikogar ,  ki  bi  namesto  nje  popazil  na  otroke ;  da  se  boji ,  da  bi  za  to  slišali  vodje  trgovine ,  za  katero  je  delala ,  in  bi  ji  nehali  plačevati .

» Poleg  tega  pa ,  gospodična , «  je  nazadnje  rekla ,  » mojemu  možu  ne  bi  bilo  všeč ,  če  bi  šla  na  tak  sestanek .  Saj  ne ,  da  sam  ne  bi  zagovarjal  sindikatov ;  a  mu  ni  preveč  všeč ,  da  bi  imele  pri  vsem  tem  tudi  ženske  svojo  besedo .  Pravi ,  da  ni  za  to  prav  nobene  potrebe . «

Končno  sva  prispeli  domov ;  Florence  je  obesila  svoj  plašč  ter  se  kot  običajno  zakopala  v  svoj  kup  papirjev  in  poslovnih  knjig .  Tiho  sem  stopila  v  zgornje  nadstropje ,  da  bi  pogledala  Cyrila ,  ki  je  spal  v  svoji  posteljici ;  potem  sem ,  medtem  ko  se  je  Florence  še  naprej  posvečala  delu ,  malo  posedela  z  Ralphom .  Postalo  je  hladno ,  zato  sem  v  kaminu  zanetila  manjši  ogenj :  » Prvi  jesenski  dan , «  je  rekel  Ralph ;  in  njegove  besede  –  in  sama  misel  na  to ,  da  sem  na  Quilter  Streetu  preživela  že  tri  letne  čase  –  so  me  nenavadno  ganile .  Pogledala  sem  ga  v  oči  in  nasmehnil  se  je .  Brki  so  mu  precej  zrasli  in  zdaj  je  bolj  kot  kdaj  koli  spominjal  na  mornarja  z  zavojčkov  znamke  Player's .  Bolj  kot  kdaj  koli  je  spominjal  tudi  na  svojo  sestro  –  in  zaradi  te  podobnosti  sem  ga  le  še  bolj  vzljubila  ter  se  začela  spraševati ,  kako  sem  sploh  lahko  kdaj  pomislila ,  da  sta  poročena .

» Ampak ,  Flo ,  če  temu  delu  nikdar  ni  konca ,  zakaj  se  potem  sploh  trudiš  z  njim ? «

» Seveda , «  sem  malce  plašno  odvrnila .  Nasmehnila  se  je  –  njen  nasmeh  je  bil  nenavadno  brezizrazen ,  kot  bi  se  bila  nasmehnila  navznoter .

» Sem , «  je  odgovorila .  Zajela  je  sapo .  » In  tam  –  tam  sem  spoznala  neko  dekle . «

Neznosno  mi  jo  je  bilo  poslušati ;  a  tistega  ' bila  je '  nisem  preslišala .  Glasno  sem  pogoltnila  in  Florence  me  je  še  enkrat  objela  s  pogledom ,  nato  pa  se  zazrla  nazaj  proti  ognjišču . 

Kakšna  trapa  sem  bila !  Vdrla  sem  bila  v  Florencino  življenje ,  pregloboko  zazrta  v  svojo  lastno  sramotno  zagrenjenost ,  da  bi  njeno  globoko  žalost  sploh  lahko  opazila .  Njej  in  njenemu  bratu  sem  se  bila  vsilila  s  svojo  pretkanostjo  in  očarljivostjo ;  verjela  sem ,  da  lahko  v  njunem  domu  pustim  nek  svoj  pečat  in  si  tako  dobim  pravico ,  da  ostanem  v  njem .  Verjela  sem ,  da  imam  vse  niti  zgodbe  trdno  v  svojih  rokah ,  a  se  je  izkazalo ,  da  je  bila  ta  zgodba  ves  čas  povsem  drugačna ,  kot  sem  mislila  –  izkazalo  se  je ,  da  sem  le  precej  slabo  preigravala  scenarij ,  ki  ga  je  pred  menoj  tako  izjemno  in  premišljeno  spisala  že  čudovita  Lilian !  Ozrla  sem  se  po  sobi  –  po  modro  pobarvanih  stenah ,  po  tisti  grozni  preprogi ,  po  portretih :  nenadoma  so  se  mi  razodeli  v  pravi  luči  –  kot  detajli  v  svetišču ,  posvečenem  Lilianinemu  spominu ,  katerega  oskrbnica  sem  povsem  nevede  postala .  Izza  okvira  sem  potegnila  tisto  majhno  fotografijo  Eleanor  Marx  –  le  da  na  njej  seveda  nisem  videla  Eleanor  Marx ,  temveč  njo ,  s  potezami  Eleanor  Marx .  Obrnila  sem  jo  in  prebrala  posvetilo  na  zadnji  strani :  F. B. ,  moji  tovarišici ,  je  pisalo  z  velikimi ,  vijugastimi  črkami ,  moji  tovarišici  za  vse  večne  čase .  L. V.

In  potem  sem  pomislila :  » Zakaj  pa  ne ? «  Stopila  sem  v  prodajalno  –  krojač  je  verjetno  mislil ,  da  kupujem  za  svojega  brata  –  ter  si  kupila  raševinaste  hlače ,  nekaj  spodnjic ,  srajco ,  naramnice  in  par  škornjev  z  vezalkami ;  na  Quilter  Streetu  sem  nato  potrkala  na  vrata  neke  ženske ,  za  katero  sem  vedela ,  da  striže  za  peni ,  in  ji  rekla :  » Postrizite  me ,  povsem  na  kratko  me  postrizite ,  hitro ,  preden  si  premislim ! «  Odstrigla  mi  je  kodre  in  –  lezbijke  se  sicer  hitro  čustveno  navežemo  na  svoje  lase ,  a  tistega  občutka  se  spominjam ,  kot  bi  bilo  včeraj  –  ni  mi  bilo ,  kot  bi  mi  strigla  lase ,  temveč  kot  bi  mi  s  škarjami  osvobajala  krila  na  lopaticah ,  ki  mi  jih  je  že  povsem  prerasla  koža ,  da  jih  bom  lahko  spet  razprla  …

» Oh ,  Annie ,  to  rečeš  prav  vsakič . «

Poba ?  sem  pomislila  in  se  premaknila ,  da  bi  si  ogrela  premrle  roke  nad  štedilnikom .  O  kakšnem  pobu  pa  govori ?  Nisem  se  počutila  kot  prisluškovalka .  Slišala  sem ,  kako  je  Florence  zacmokala .  » Pa  saj  ni  moj  poba , «  je  rekla  –  to  je  rekla  zelo  odločno .  » Ona  ni  moj  poba ,  in  to  prav  dobro  veš . «

Takrat  mi  ni  bilo  več  mar ,  ali  je  to ,  kar  počnem ,  prisluškovanje  ali  ne :  urno  in  neslišno  sem  stopila  na  hodnik  in  prisluhnila  še  bolj  pozorno .  Florence  se  je  ponovno  zasmejala . 

Florence  je  zacmokala .  » Veš , «  je  rekla ,  » ljubezen  ni  kot  kanarček  v  kletki .  Ko  izgubiš  ljubljeno  osebo ,  je  ne  moreš  kar  nadomestiti  z  drugo . «

» Zelo  verjetno  bom  … «

Potem  je  Nora  začela  pripovedovati  eno  svojih  resničnih  zgodb :  » Danes  je  v  mojo  pisarno  stopilo  neko  dekle ,  to  morate  slišati  … «  Zazehala  sem  ter  se  ozrla  stran  od  nje  proti  igralkam  biljarda  in  osupla  opazila ,  da  so  bile  vse  obrnjene  stran  od  mize  in  si  me  ogledovale .  Očitno  je  beseda  tekla  o  meni  –  ena  izmed  njih  je  prikimala ,  druga  je  zmajala  z  glavo ,  spet  tretja  me  je  gledala  malce  postrani  in  s  palico  odsotno  trkala  po  tleh .  Postalo  mi  je  malce  neprijetno :  nemara  sem  –  kdo  bi  lahko  vedel ?  –  kršila  kakšno  nepisano  pravilo ,  ko  sem  prišla  semkaj  s  kratkimi  lasmi  in  v  krilu .  Pogledala  sem  stran ;  in  ko  sem  se  znova  ozrla  v  tisto  smer ,  se  je  ena  od  igralk  ravno  ločila  od  skupine  in  se  namenila  naravnost  proti  naši  mizi .  Bila  je  močnejše  postave ,  rokave  srajce  je  imela  zavihane  do  komolcev .  Na  eni  roki  je  imela  površno  narejen  tatu ,  ki  je  bil  tako  zbledel  in  razmazan ,  da  bi  ga  lahko  zamenjal  za  modrico .  Ko  je  prišla  do  našega  separeja ,  se  je  s  podlahtjo  naslonila  na  predelno  steno  in  se  nagnila  naprej ,  da  bi  ujela  moj  pogled . 

» Oprosti ,  ljubica , «  je  dokaj  glasno  rekla .  » Ampak  moja  prijateljica  Jenny  mi  zatrjuje ,  da  si  ti  tista  Nan  King ,  ki  je  svoje  čase  nastopala  v  varieteju  s  Kitty  Butler .  Stavila  sem  šiling ,  da  nisi .  Povej  nama ,  no ,  katera  ima  prav ? «

» Gospodična  King , «  je  dejala ,  » takoj  ko  ste  stopili  skozi  vrata ,  sem  vedela ,  da  ste  to  vi .  Kako  čudovito  sem  se  zabavala ,  ko  sem  vas  z  gospodično  Butler  hodila  gledat  v  Paragon ! «

» Ne  morem , «  sem  rekla ,  » res  ne ! «  Vročično  sem  se  ozrla  k  Florence  –  gledala  me  je ,  kot  me  še  nikoli  ne  bi  videla .  Jenny  je  razposajeno  vzkliknila :  » Oh ,  dajte  no ,  Nan ,  bodite  za  hec ,  samo  za  punce  Pri  mornarčku !  Kako  gre  že  tista ,  ki  ste  jo  takrat  peli  –  o  mežikanju  lepim  dekletom ,  medtem  ko  si  med  prsti  vrtite  zlatnik  … ? «

Najprej  je  pesem  povzel  en  glas ,  nato  pa  so  se  mu  pridružili  novi  in  novi .  Annie  je  bila  ravno  srknila  požirek  piva  in  se  skorajda  zadavila  z  njim .  » Ljubi  bog ! «  je  rekla  in  si  obrisala  usta .  » Si  ti  pela  to  pesem ?  Potem  sem  te  vendar  gledala ,  v  Holborn  Empiru !  Vrgla  si  mi  čokoladni  zlatnik  –  napol  stopljen ,  naravnost  iz  žepa  – ,  ko  sem  zagrizla  vanj ,  sem  mislila ,  da  me  bo  konec !  Oh ,  Nancy ! «

» Glede  tiste  fotografije , «  sem  tiho  rekla ,  ko  je  stopila  bliže .  » Mislite ,  da  –  ali  bi  bilo  gospe  Swindles  prav  – ,  mislite ,  da  bi  jo  smela  vzeti  s  sabo  domov ? «  Nemudoma  je  segla  v  žep ,  iz  njega  izvlekla  pomečkano  in  zbledelo  fotografijo  ter  mi  jo  podala . 

» Ali  nikoli  ne  pride  do  težav , «  sem  vprašala ,  ko  smo  stopile  na  ulico ,  » med  ženskami ,  ki  se  vračajo  od  Mornarčka ,  ter  okolišani  ali  kakšnimi  nestrpneži ? «

» Preselili  sta  se ;  skušala  sem  ju  najti .  Pa  tudi  grozno  me  je  bilo  sram ,  da  sem  ju  tako  zapostavila  … «

» Pa  vendar  si  tako  dolgo  ostala  pri  njej  … «

» Kako  ponosna  bi  morala  biti  nate ! «  je  nežno  rekla .  » Če  bi  bila  na  njenem  mestu  jaz  … «  Stavka  ni  zaključila ;  samo  vstala  je ,  stopila  k  meni  in  mi  odgrnila  srajco ,  kjer  mi  je  vihrala  okrog  vratu ,  ter  me  poljubila  na  golo  kožo ,  ki  jo  je  razkrila .  Vztrepetala  sem .

» Ali  obstajajo  tudi  takšna  dekleta ? «  sem  jo  vprašala . 

» Preberi  mi  tiste  verze ,  ki  si  jih  nekoč  prebirala  njej  … «

Oklevala  je ,  nato  pa  začela  brati ;  in  ko  je  tako  pomrmravala ,  sem  ji  z  roko  segla  med  noge  ter  se  je  dotaknila ;  in  odločneje  kot  sem  jo  božala ,  bolj  nemiren  je  postajal  njen  glas .

Pustila  je ,  da  ji  je  knjiga  zdrknila  na  prsi .  Odsunila  sem  jo  stran  in  se  prekobalila  nanjo . 

» ' Zakaj  socializem ? ' «  je  ponovno  prebral ,  tokrat  z  globokim ,  prisiljenim  glasom .  » Povabili  so  me ,  da  bi  skupaj  z  vami  na  to  čudovito  popoldne  skušal  najti  odgovor  na  to  vprašanje .  ' Zakaj  socializem ? '  Svoje  argumente  vam  bom  skušal  predstaviti  kar  se  da  na  kratko . «

» Kaj ?  Vsega ? «  Ves  nesrečen  je  začel  obračati  strani .

» Kolikokrat  ste  že  slišali  gospodarstvenike  reči ,  da  je  Anglija  najbogatejša  dežela  na  svetu ?  Če  bi  jih  vprašali ,  kaj  mislijo  s  tem ,  bi  odgovorili  …  bi  odgovorili  … «

Odprla  sem  oči ,  spustila  cigareto  na  tla ,  se  obrnila  proti  ženski ,  ki  me  je  ogovorila ,  ter  vzkliknila .

» To  je  gospodična  Skinner , «  je  dejala  Zena ,  nato  pa  se  obrnila  proti  svoji  ljubimki  in  dejala :  » Maud ,  to  je  Nan  King ,  varietejska  pevka . «  Gospodična  Skinner  –  prisodila  bi  ji  kakšnih  devetnajst  let  in  je  na  večer ,  ko  sem  se  zadnjič  priklonila  publiki  v  Britu ,  verjetno  še  nosila  kratka  krilca  –  me  je  prijazno  pogledala  in  mi  ponudila  roko .  » Gospodična  King  živi  s  Flo  Banner , «  je  nadaljevala  Zena ;  kar  naenkrat  je  gospodična  Skinner  močneje  stisnila  mojo  roko  in  me  debelo  pogledala .

» Prepričana  sem ,  da  res .  Tista  Diana  Lethaby  pa  –  hja !  Saj  si  jo  videla ,  kajne ? «

» Saj  bova  prijateljici ,  kajne ? «  sem  jo  vprašala ,  ko  sva  si  podali  roki .

Poleg  Florence  je  bil  en  sedež  še  prost ,  tako  da  sem  stopila  čez  travo  in  sedla  nanj  ter  ji  vzela  Cyrila  iz  rok . 

» Torej  si  želiš , «  sem  naglo  bevsknila ,  » da  bi  bila  namesto  mene  tukaj  ona ? «

Skoraj  sem  se  že  pripravila ,  da  stopim  k  njej ,  ko  je  med  občinstvom  nenadoma  završalo :  gospa  je  zaključila  s  svojim  govorom  in  občinstvo  jo  je  z  zadržanim  aplavzom  pospremilo  z  odra .  To  je  seveda  pomenilo ,  da  je  napočil  čas  za  Ralphov  nagovor ;  z  Annie  sva  se  obrnili  in  ga  zagledali ,  kako  se  je  negotovo  prestopal  ob  robu  tistega  malega  odra ,  nato  pa  se ,  ko  so  ga  napovedali ,  opotekel  po  stopnicah  ter  zavzel  svoje  mesto  na  sprednjem  robu  odra . 

» A  kako  drugače  je  bogatun  prišel  do  svojega  bogastva ,  če  ne  z  ropanjem ,  le  da  temu  sam  ne  reče  tako ?  Bogatun  krade  od  svojih  tekmecev ;  krade  zemljo ,  ki  jo  nato  obda  z  ogradami ;  krade  nam  zdravje  in  svobodo ;  krade  nam  sadove  našega  dela  in  nas  sili ,  da  jih  nato  odkupimo  od  njega !  Ali  tem  stvarem  sam  pravi  kraja ,  suženjstvo  in  sleparstvo ?  Ne :  po  njegovem  je  to  podjetništvo  in  gospodarno  poslovanje  in  kapitalizem .  Vsemu  temu  pravi  človekova  narava .

Bila  je  Kitty . 

» Stanujem  na  Bow  Streetu .  Ves  teden  so  mi  vsi  govorili ,  da  moram  v  nedeljo  nujno  v  park ,  ker  da  se  bo  tam  dogajalo  toliko  čudovitih  stvari . «

» Ne  več  toliko .  Z  Walterjem  sva  …  nastopala  sva  skupaj  … «

» Z  neko  damo .  Res  sem . «

Pogoltnila  sem .  » Ti  si  mi  nekaj  storila ,  Kitty .  Ti  si  me  zaznamovala ,  za  vedno . «

» Moraš  slišati !  Moraš  vedeti .  Ne  smeš  misliti ,  da  mi  je  bilo  lahko  storiti ,  kar  sem  storila ,  ali  da  sem  to  storila  povsem  brezbrižno .  Ne  smeš  misliti ,  da  s  tem  nisem  –  da  s  tem  nisem  zlomila  srca  tudi  sebi . «

» Vse  tisto  ne  pomeni  nič , «  je  brž  odvrnila .  » Prav  nič  …  takšnega  ni  več  med  nama .  In  če  bi  bili  samo  malce  previdni  … «

Glasno  je  pogoltnila ,  nato  pa  spet  stopila  proti  meni  in  s  tišjim ,  bolj  blagim  glasom  dejala :  » Pa  naj  bo  Nancy .  Poslušaj :  še  vedno  imam  tvoje  stvari .  Vse ,  kar  si  pustila  na  Stamford  Hillu . «

Moj  oče !  Ko  sem  zgodaj  popoldne  videla  Diano ,  sem  imela  videnje ,  kako  ležim  na  njeni  v  svilo  odeti  postelji .  Zdaj  se  mi  je  še  bolj  jasno  prikazal  moj  oče ,  v  predpasniku  do  čevljev ;  moja  mama  in  moj  brat  ter  Alice .  Videla  sem  morje .  Oči  so  me  začele  skeleti ,  kot  bi  mi  jih  razdražila  sol .

Pokimala  sem  ji .  Obrnila  se  je ;  in  ko  sem  tako  stala  in  gledala ,  kako  odhaja ,  sem  začutila  rahlo  bolečino ,  kot  bi  imela  po  telesu  na  tisoče  izginjajočih  modric  …

Nisem  se  ustavila ,  da  bi  se  ji  zahvalila ,  temveč  le  odhitela  naprej  –  se  prebijala  skozi  gnečo ,  se  spotikala  in  preklinjala  ter  se  potila  od  tesnobe  in  naglice .  Spet  sem  šla  mimo  stojnice  z  Okopi  –  a  se  tokrat  nisem  obrnila ,  da  bi  videla ,  ali  Diana  še  vedno  stoji  za  njo  s  svojim  novim  fantom ,  temveč  sem  le  odločno  stopala  naprej  in  se  ozirala  naokrog  v  upanju ,  da  bi  morda  kje  uzrla  Florencino  jakno  ali  njene  svetlikajoče  se  lase  ali  Cyrilov  satenasti  trak . 
