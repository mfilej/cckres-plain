 
“ Daan ! ”  je  skoraj  zakričala .

“ Nobene  Alme  ne  poznam , ”  je  odgovoril ,  medtem  ko  je  za  sabo  zapiral  vrata .

Gospa  Voorn  jo  je  odpeljala  v  dnevno  sobo . 

“ Le  kje  imam  notes ?  Ben ,  se  ti  spomniš  njenega  naslova ? ”

“ No ,  potem  pa  kar  grem , ”  je  dejala  in  se  zasukala  na  petah .

“ Veste ,  kje  je  Alma ? ”

“ Zunaj  ni  ravno  prijetno , ”  je  rekla  ženska ,  kot  bi  se  pogovarjala  sama  s  sabo .  “ Sonce  je  šibko . ”

“ Pa  vendar  bi  bilo  škoda ,  če  bi  šla  pita  v  nič , ”  je  spet  pripomnila  neznanka ,  a  tudi  tokrat  ni  pričakovala  odgovora .  Hitro  je  pobrala  svoje  vrečke ,  se  zasukala  na  petah  in  že  izginila  skozi  vrata  parka .  Iks  je  v  trenutku  izpraznila  škatlo  in  jo  nato  zmečkala  v  kroglo ,  da  bi  jo  zalučala  v  smetnjak .  Tedaj  pa  je  v  travi  ob  klopi  opazila  nekaj  svetlečega :  šop  ključev .

“ Vem ,  kje  so  jogurti , ”  je  hitro  rekla  Iks .

“ Prav ,  potem  ga  bova  pa  kar  spila , ”  ga  je  prekinila  Iks ,  odvila  pokrovček  s  svoje  plastenke  in  napravila  nekaj  požirkov .  Zdelo  se  je ,  kot  bi  jo  starec  zdaj  prvič  zares  videl .

“ Verjamem , ”  je  pritrdil ,  “ ampak  tako  hočem  živeti .  Svet  sem  zaprl  ven .  Tu  je  vse ,  kar  potrebujem ,  vse ,  kar  mi  kaj  pomeni .  Knjige ,  moje  najljubše  plošče ,  predvsem  pa :  mir  in  tišina .  To  je  največje  razkošje ,  ki  si  ga  človek  lahko  privošči . ”

“ Jaz  bi  se  zadušila ,  zmešalo  bi  se  mi ,  če  bi  čepela  v  enem  samem  prostoru . ”

“ Notranji  prostor  je  brezmejen , ”  je  nato  rekel  s  tistim  zvitim ,  komaj  opaznim  nasmeškom ,  ki  je  njegov  besni ,  levji  obraz  nekoliko  omehčal .

“ To  platno  tu  je  delo  Vieire  da  Silva ,  neke  portugalske  slikarke .  Mislim ,  da  je  še  živa .  Ta  slika  me  je  od  nekdaj  vznemirjala .  Zame  predstavlja  bistvo  prestolnice  ponoči .  Poglej !  Luči  v  visokih  stavbah ,  na  ulicah ,  na  železniških  postajah  in  njihov  odsev  v  temni  vodi .  Svetloba  postane  linija ,  črta .  Pri  fotografiji  dobiš  takšen  efekt  s  pomočjo  dolgega  osvetlitvenega  časa .  Na  tej  sliki  je  nekaj  neresničnega .  Kot  privid  je ,  sanjski  svet  iz  vesolja ,  preslikan  na  zemljo .  Poznaš  Bradburyjev  roman  Marsovske  kronike ?  Ah ,  seveda  ne .  To  je  znanstvena  fantastika  iz  časa ,  ko  tebe  še  ni  bilo .  Kar  vidim  v  tej  sliki ,  je  varljivo ,  svetleče  površje  nečloveške ,  nerazumljive  oblike  bivanja . ”

Nagnil  se  je  k  njej . 

Nenadna  potreba ,  da  vse  to  zapišem ,  je  nedvomno  povezana  s  Xenio .  Se  hočem  na  ta  način  opravičiti  njej  in  njenim  vrstnikom ?  Generacijo ,  ki  so  ji  pripadali  njihovi  starši ,  sem  zavestno  preskočil .  S  takratnimi  dvajset -  in  tridesetletniki  nisem  hotel  imeti  opravka .  S  svojo  trmasto  nevednostjo ,  s  svojimi  trapastimi  predstavami  o  svobodi ,  s  svojim  poigravanjem  z  napol  razumljenimi  teorijami  in  vélikimi  besedami  so  me  spravljali  v  bes .  Obnašali  so  se ,  kot  bi  sami  iznašli  tisto ,  kar  je  bila  že  stoletja  osnova ,  izhodišče  razmišljujočega  človeka .

Nekaj  časa  sem  se  slepil ,  da  bom  splošno  željo  po  prenovi  lahko  pravilno  usmeril  s  svojo  prisotnostjo .  A  nisem  se  hotel  spoprijateljiti  s  pomembnimi  aktivisti ,  kot  so  se  iz  ambicije  ali  iz  strahu  pred  izgubo  privilegijev  poskušali  nekateri  izmed  mojih  kolegov .  Dejstvo  je ,  da  se  sam  nisem  mogel  boriti  proti  trdemu  jedru  Reformaterjev  z  Rdečo  knjižico .  Nisem  več  dohajal  dogodkov .  A  njihova  moč  je  začela  upadati ,  še  preden  jim  je  uspelo  spremeniti  družbo .  Še  več :  kaos  je  dobival  vedno  strašnejše  oblike .  Za  vedno  pa  sem  se  umaknil ,  ko  sem  videl ,  kako  so  svoje  učence ,  te  zavedene  mlade  ljudi ,  pahnili  v  narcistično  dobo ,  polno  nasilja  in  sprevrženosti  in  kako  so  ti  prebegali  k  LSDju  in  marihuani .

“ Mar  ni  živela  s  tabo  tudi  tvoja  prijateljica ?  Čedna ,  visoka  svetlolaska ?  Zadnjič  sem  jo  videl .  Saj  ima  materino  znamenje ,  kajne ?  Tukajle , ”  ( pokazal  je  na  ustnico )  “ in  videti  je ,  kot  bi  bilo  umetno ?  Njej  gotovo  ni  treba  pobirati  smeti . ”

“ Nadaljuj ,  nadaljuj . ”

“ Še  se  bova  videla !  Vem ,  kje  te  najdem ! ”  je  zaklical  za  njo  in  Iks  je  na  svojem  hrbtu  še  dolgo  čutila  njegov  pogled .

“ Tisti  temni  sliki  v  salonu ,  na  primer ? ”  ga  je  opomnila  Iks .

“ Veličasten ?  Zakaj ?  Le  kaj  je  tako  krasnega  na  mladosti ?  Biti  star  je  seveda  prav  tako  sranje ,  še  posebej  če  si  bolan , ”  je  hitro  dodala .  “ Sploh  pa  pri  dvajsetih  nisi  več  tako  mlad . ” 

“ Nikar  še  ne  odhajaj .  Posedi  še  malo . ”

“ Vidim ,  da  si  to  rada  počela , ”  je  ugotovil  Cluysman .

“ Na  morje !  Ko  sem  delala  v  sadovnjaku  in  na  sebi  nisem  imela  niti  krpice  suhega  oblačila  več ,  pot  pa  mi  je  izpod  slamnika  polzel  v  oči ,  sem  neprestano  sanjarila  o  morju .  Neki  možakar  iz  nasada  mi  je  priskrbel  službo  na  obali .  S  pladnjem ,  polnim  opranega  in  olupljenega  sadja  ter  oblečena  v  provansalski  kostum ,  sem  se  sprehajala  po  mondenih  plažah  pred  velikimi  hoteli .  To  je  podobna  služba ,  kot  jo  imajo  v  Holandiji  dekleta ,  ki  raznašajo  in  prodajajo  sir .  Ampak  debeli  stari  tipi  in  ženske ,  ki  so  poležavale  zraven  njih  ter  se  pražile  zgoraj  brez ,  so  se  mi  gnusili .  Zanimive  mlade  ljudi  sem  srečala  samo  v  kampingu .  Pri  tej  službi  je  bilo  dobro  samo  to ,  da  sem  lahko  vsak  dan  plavala .  Na  jugu  sem  ostala  kar  nekaj  časa .  Delala  sem  tudi  na  tržnici  in  v  hotelu . ”

Iks  je  spala  na  podstrehi ,  v  sobici ,  ki  je  bila  tako  majhna ,  da  se  je  v  njej  počutila  kot  kukavica  v  stenski  uri .  V  sobi  je  bilo  komaj  dovolj  prostora  za  posteljo  in  stol ,  skozi  strešno  lino  pa  je  prodrlo  le  malo  svetlobe .  Vstajala  je  zgodaj ,  da  je  počistila  gostilno ,  dostikrat  pa  je  delala  pozno  v  noč ,  saj  so  se  v  Bierstube  zbirale  vaške  druščine  in  je  morala  ves  čas  prati  kozarce .  Delo  ji  ni  bilo  niti  malo  všeč ,  a  ves  denar ,  kar  ga  je  zaslužila ,  je  lahko  prihranila .  Tudi  napitnine  niso  bile  slabe .  Obljubila  si  je ,  da  bo  takoj ,  ko  bo  zbrala  dovolj  denarja ,  odšla  na  jug .

“ Kar  naenkrat  sem  se  znašla  v  istem  košu  kot  Turki , ”  je  pripovedovala  Iks .  “ Najbolj  me  je  presenetilo ,  da  so  me  začeli  drugače  gledati  tudi  fantje  in  dekleta ,  s  katerimi  smo  dostikrati  klepetali  na  trgu .  Kakšna  banda  strahopetcev  in  hinavcev !  V  prvi  vrsti  jim  je  tako  ali  tako  šlo  samo  za  naslove  coffeeshopov .  Vsi  so  hoteli  vsaj  enkrat  videti  Amsterdam ,  najbolj  jih  je  seveda  zanimala  četrt  s  prostitutkami .  Pa  takšni  niso  bili  samo  mladi  v  tisti  zakotni  bavarski  vasi .  V  Franciji  ni  bilo  nič  drugače .  Takoj  ko  so  slišali ,  od  kod  sem ,  so  me  začeli  spraševati ,  kje  se  v  Amsterdamu  dobi  dobra  roba .  Celo  zaljubila  sem  se  v  nekega  fanta ,  ki  je  bil  z  mano  samo  zato ,  ker  je  mislil ,  da  se  drogiram  in  bo  prek  mene  prišel  do  speeda .  Tega  seveda  najprej  nisem  vedela .  Nekega  dne  pa  je  začel  nakladati  o  nekakšni  veliki  človeški  družini ,  o  ljubezni  brez  meja ,  pa  o  ecstasyju .  Ko  sem  mu  rekla ,  da  človek  lahko  uživa  tudi  brez  te  packarije ,  če  ne  more  brez  nje ,  pa  je  tista  njegova  ljubezen  popolnoma  brezglava ,  me  je  jasno  takoj  pustil . ”

“ Ah ,  ne  reci ,  da  je  spet  klicala  sestra .  Včasih  sem  imel  v  sobi  stenski  telefon ,  a  sem  vztrajal ,  da  je  priključek  prestavila  v  klet .  Telefona  ne  potrebujem .  Koga  naj  bi  klical ?  In  kdo  bi  klical  mene ?  Sestra  telefonira  samo  takrat ,  kadar  mora  govoriti  z  mojo  gospodinjo .  Kaj  pa  je  hotela ? ”

Iks  je  nadaljevala :  “ Preživeti  v  kaosu  pomeni  biti  pripravljen  sprejemati  vélike  odločitve  in  črtati  vse ,  kar  ni  nujno  potrebno .  Vedno  znova  moramo  postavljati  pod  vprašaj  vse ,  kar  ogroža  duha  konstruktivne  kritike .  Tam ,  kjer  je  raziskovanju ,  preverjanju  in  izvajanju  pot  zaprta ,  ne  more  priti  do  resničnega  napredka .  V  trenutku ,  ko  je  slednji  ogrožen ,  navadno  pride  do  revolucije .  To  je  alarm :  skrajni  čas  je ,  da  znova  premislimo ,  kaj  se  dogaja .  Toda  revolucija  je  zgolj  začasna  rešitev ,  s  katero  vzpostavimo  pogoje ,  v  katerih  je  možno  soočenje  in  pogovor  med  nasprotniki .  ”

Molče  ga  je  opazovala .  Premišljevala  je ,  kaj  naj  naredi .  Cluysman  ni  smel  izvedeti ,  da  je  Daan  v  hiši .  Prepričana  je  bila ,  da  ju  ne  more  slišati .  Na  Daanovih  rokah ,  ki  so  kukale  izpod  bornih  cap ,  ni  opazila  sledi  injekcij .  Možno  je  sicer  bilo ,  da  je  užival  tablete  ali  snifal ,  a  s  tem  se  bo  ukvarjala  kasneje .  Mučila  so  jo  nešteta  vprašanja :  zakaj  tako  živi ,  kaj  se  je  zgodilo  z  njim ,  kje  je  Alma ?  A  če  bi  ga  začela  spraševati  o  tem ,  bi  se  Daan  vznemiril  in  najverjetneje  ne  bi  izvedela  ničesar .  Odločila  se  je ,  da  ga  bo  umila ,  oblekla  v  čista  oblačila  ( v  omari  s  perilom  so  bile  zložene  Cluysmanove  pižame ) ,  njegove  zanikrne  cunje  pa  bo  vrgla  stran .  Potem  ga  bo  spravila  v  posteljo .  Naspati  se  mora ,  in  to  pošteno .  O  ostalih  stvareh  bo  razmišljala  kasneje .  Po  stopnicah  se  je  povzpela  v  kopalnico  in  nad  kadjo  odprla  pipo  z  vročo  vodo .  V  plinskem  grelcu  se  je  po  kratkih  eksplozijah  prižgal  plamenček .  Gumb  na  grelcu  je  naravnala  na  najvišjo  temperaturo . 

“ Sodrga  s  ceste  nima  kaj  iskati  v  moji  hiši !  Ven  in  to  takoj ! ”

Ob  tem  se  je  tako  zakrohotal ,  da  je  lahko  videla  celo  njegove  zlate  kočnike . 

“ Zdravo ! ”  je  nenadoma  zaklical  glas  za  njenim  hrbtom .

“ Mogoče  pa  jo  res  poznam , ”  je  nato  odvrnil .  “ Takih  seksi  ustec  ne  srečaš  vsak  dan .  Je  možno ,  da  zdaj  uporablja  drugo  ime ?  Na  primer  Cherry  ali  Chérie ?  Zelo  lepa  punca .  Pravi  biserček !  Če  se  bo  zadeve  lotila  pametno ,  bo  od  tega  presneto  dobro  živela .  Fantje ,  ki  v  tem  poslu  uspejo ,  so  do  lepih  deklet  zelo  radodarni .  A  mogoče  se  motim .  Lahko  da  je  samo  neumna  smrklja ,  ki  ne  zna  držati  jezika  za  zobmi .  Potem  ji  je  mogoče  potrebno  dati  lekcijo ,  jo  kaznovati .  Ne  prehudo ,  seveda .  A  kaj ,  ko  se  punce  nič  ne  prime  in  vse  izklepeta  prijateljčku ,  ki  z  vsem  skupaj  sploh  nima  zveze .  Me  razumeš ?  To  ni  dobro ,  tega  se  ne  sme ,  tega  šefi  ne  marajo .  Torej  z  njenim  prijateljčkom  poračunajo .  Pa  z  njo  tudi ,  da  ne  bo  pomote .  Mogoče ,  pravim ,  mogoče .  Ne  trdim ,  da  je  tako , ”  je  hitro  dodal ,  ko  je  videl ,  kako  zgroženo  je  zijala  vanj .

“ Jaz  sem  Marie , ”  je  hladno  dejala .  Glas  je  imela  hripav  in  roke  so  se  ji  tresle .  “ Kaj  bi  rada ? ”

“ Fant  iz  telovadnice .  Buck . ”

“ Pokaži ! ”

Iks  je  skomignila  in  pogoltnila  besede ,  ki  jih  je  imela  na  jeziku .  Ni  mu  imela  časa  razlagati .

“ Kaj  te  je  obsedlo ? ! ”

“ Kaj  si  rekla ?  Kar  odšla  boš ? !  Zakaj ? ”

“ Poglej !  Vse  to  je  tvoje  -  knjige ,  hiša ,  denar .  Sprejmi ,  kar  ti  ponujam .  Pojdi  nazaj  v  šolo ,  opravi  maturo !  Izberi  si  študij .  Znanje  ne  sme  v  nič .  Nadaljuj ,  kar  sem  začel ,  ne  pusti  me  na  cedilu ! ”

“ Benjamin ,  misliš ,  da  je  Alma  izginila ?  Bi  morala  obvestiti  policijo ? ”  je  Iks  sarkastično  oponašala  glas  gospe  Voorn .  “ On  pa  iznad  borznega  poročila  zagodrnja :  Kdo  pa  pravi ,  da  je  izginila ?  Ne .  Če  Alme  ne  bom  poiskala  jaz ,  je  ne  bo  nihče . ”
