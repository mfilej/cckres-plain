 
6.  Konec  sveta

11.  Dva  in  pol  milijona  zgodb

20.  Naš  slab  položaj  se  še  nekoliko  poslabša

Zahvale

Uporniškim  skupinam  pripadajo :  Sudansko  osvobodilno  gibanje ,  Sudanska  osvobodilna  vojska ,  Gibanje  za  pravičnost  in  enakopravnost  in  še  nekaj  drugih .  Nekaj  skupin  deluje  v  Čadu  in  prečkajo  mejo ,  kadar  hočejo .  Pogosto  je  prava  uganka ,  od  kod  dobijo  puške  in  denar ,  vendar  je  v  Darfurju  mrgolelo  avtomatskega  orožja  vse  od  takrat ,  ko  je  Libija  napadla  Čad  in  uporabila  Darfur  kot  odskočno  desko  za  napad .  Pomembno  je  tudi  vedeti ,  da  je  Sudan  povezan  z  radikalnimi  islamskimi  skupinami ,  poleg  tega  gre  večina  sudanske  nafte  Kitajski .  To  je  vzrok  domnevi ,  da  določeni  zahodni  interesi  in  nekaj  sosednjih  držav  podpirajo  uporniške  skupine .  Žalostno  je ,  da  pri  teh  šahovskih  igrah  trpijo  preprosti  ljudje .

» Ja ,  prav ,  ampak  samo  trenutek ,  prosim , «  mu  je  odgovoril  Philip  in  dvignil  roko ,  da  bi  zaustavil  nujno  opravilo  za  hip  in  me  še  nekaj  vprašal .

Povedal  sem  mu  ime  skupine  in  previdno  pokimal  z  glavo  v  smeri  vozila ,  na  katerega  so  kar  na  roko  napisali  njihove  kratice .

Medtem ,  ko  je  govoril ,  je  Philip  z  dvignjenim  prstom  ter  z  očmi  prosil  za  še  en  trenutek ,  še  en  trenutek .  Zasmejal  se  je ,  da  bi  na  ta  način  pokazal ,  da  sta  on  in  sogovornik  stara  prijatelja .

Vrnili  smo  se  v  Čad  in  šli  severno  ob  meji ,  potem  pa  zopet  vstopili  v  Darfur .  Vredno  se  je  bilo  potruditi ,  da  ne  bi  ponovno  srečali  tiste  uporniške  skupine .  Kakor  koli  že ,  za  Philipa  bomo  našli  zgodbo ,  ki  jo  bo  on  potem  lahko  posredoval  širnemu  svetu .  Človek  mora  biti  močnejši  od  svojih  strahov ,  če  želi  kar  koli  doseči  v  življenju .

Ko  imaš  opravka  z  uporniškimi  skupinami ,  je  problem  ta ,  da  je  pogosto  težko  vedeti ,  kdo  je  kdaj  na  kateri  strani .  Arabska  vlada  v  Kartumu  –  sudanska  vlada  –  daje  prazne  obljube ,  da  bi  ustvarila  začasna  premirja ,  najprej  z  eno  uporniško  skupino ,  nato  z  drugo ,  z  namenom ,  da  bi  se  ne - Arabci  borili  drug  proti  drugemu .  Vlada  se  dogovori  z  ambicioznimi  poveljniki ,  ki  so  tako  naivni ,  da  mislijo ,  da  jih  bo  vlada  po  vojni  povišala  –  v  resnici  pa  jih  bodo  takrat  odstavili ,  če  ne  celo  pobili .  Včasih  rečejo  tem  odpadniškim  poveljnikom ,  naj  napadejo  druge  uporniške  skupine  ali  naj  celo  pobijejo  humanitarne  delavce  in  vojaške  enote ,  ki  so  bile  poslane  iz  drugih  držav ,  da  bi  nadzirale  spoštovanje  dogovorov  o  premirjih .  To  počnejo  zato ,  da  se  genocid  nadaljuje  in  da  deželo  lahko  očistijo  domorodnega  prebivalstva .  Morda  bo  zgodovina  dokazala ,  da  sem  se  motil  v  nekaterih  od  teh  teorij ,  vendar  je  takšna  videti  situacija  za  večino  ljudi ,  ki  tam  živijo .

Pravijo  tudi ,  da  vlada  plača  nekatere  staroselske  arabske  skupnosti  –  z  mnogimi  temi  plemeni  imamo  sicer  prijateljske  odnose  –  da  vzpostavijo  smrtonosne  milice  na  konjih ,  katerim  rečejo  Džandžavid ,  da  bi  zverinsko  pobili  nearabske  Afričane  in  požgali  naše  vasi .  Beseda  Džandžavid  morda  izhaja  iz  stare  besede ,  ki  pomeni  » borci  za  vero , «  morda  pa  je  sestavljena  iz  besed ,  ki  skupaj  pomenijo  » zli  duhovi  na  konjih , «  nekateri  pa  menijo ,  da  pomeni  preprosto  » strelci  na  konjih « .

Sedaj  pa  je  bila  situacija  drugačna ,  ker  se  je  arabska  vlada  Sudana  ( ki  je  želela  bolj  ustaljene  ljudi  spraviti  z  zemlje )  postavila  na  stran  arabskih  nomadov  in  jih  zalagala  z  orožjem ,  helikopterji ,  bombniki  in  tanki ,  s  katerimi  so  potem  reševali  spore .  To  je  prepričalo  mnogo  mladih  moških  pripadnikov  plemena  Zaghawa ,  da  so  se  pridružili  uporniškim  skupinam .  Poveljniki  sudanske  vojske  pa  so  sedaj  hodili  od  vasi  do  vasi  in  iskali  te  bojevnike ,  ženam  bojevnikov  pa  so  rekli ,  naj  prepričajo  može ,  da  predajo  orožje ,  sicer  jim  bodo  požgali  domove .  Pritiskali  so  tudi  na  ljudi ,  naj  se  preselijo  v  mesta ,  » kjer  bodo  na  varnem « .  Če  bi  to  storili ,  bi  živeli  v  veliki  revščini .

S  tem ,  da  se  človek  niti  na  gore  ne  more  zanesti  in  da  so  za  škrtanje  pod  kameljimi  kopiti  po  navadi  krive  človeške  kosti ,  ki  jih  veter  odkrije  in  zopet  zakrije ,  kadar  sam  želi ,  je  povedano  vse  o  tej  deželi .

V  zaporu  v  Asuanu  ( južni  Egipt )  je  bil  star  paznik  –  morda  je  bil  star  toliko  kot  moj  oče  –  tako  prijazen ,  da  mi  je  pozno  zvečer  dovolil ,  da  sem  se  pogovarjal  z  njim  skozi  rešetke .  Arabščina  mi  je  dobro  služila  v  pogovoru  z  njim .  Spraševal  me  je  o  mojih  dogodivščinah .  Zelo  vesel  sem  bil  njegove  družbe .

V  času  pred  zoro  smo  plavali  nad  čadsko  puščavo  in  se  končno  spustili  v  oazo  N'Djamena  ( izgovori  se  preprosto  » Džamina « ) .  Tukaj  sem  imel  prijatelje  in  bratrance ,  pri  katerih  bom  lahko  prespal .  Z  nekaj  dolarji  od  mojih  bratrancev  bom  lahko  prečkal  Čad  in  se  vtihotapil  v  Darfur  na  odročnem  kraju ,  kjer  me  ne  bo  opazila  sudanska  vlada .

Nato  je  oponašal  zvok  bombnika  Antonova ,  ki  je  letel  visoko  nad  vasjo .

» Daj ,  da  te  peljem  k  Očetu , «  je  rekel  po  kratkem  postanku .  Ponovno  sem  pozdravil  mamo  in  sestro  ter  druge  ženske  in  odpeljal  me  je  iz  vasi ,  s  svojo  dolgo  roko  čez  moje  rame .

Sedaj  sem  se  počutil  kot  doma .  Ves  čas  sem  se  počutil  kot  obiskovalec  tu  v  Darfurju ,  celo  v  moji  stari  vasici  –  kot  nekdo  z  drugega  sveta .  Ahmedova  roka  na  moji  rami  pa  je  predstavljala  vso  nežnost  doma .

Naloga  nas ,  fantov ,  je  bila ,  da  smo  našli  najmočnejše  kamele  moškega  spola ,  da  bi  bili  naši  očetje  in  bratje  dobro  pripravljeni  za  bitko .  Puške  in  sablje  so  visele  iz  njihovih  sedel ,  ko  so  zapustili  vas  brez  pojasnila  ali  besede  tolažbe  otrokom  ali  ženam .  Kamele  pa  so  razumele ,  kaj  vse  to  pomeni  in  so  škripale  z  zobmi ,  da  jih  je  bilo  slišati  po  vsej  vasi .  Hrup  zaskrbljenih  kamel  je  bil  zvok  pred  bitko ,  medtem  ko  je  bilo  tarnanje  žensk  zvok  po  bitki .  Imena  padlih  so  bila  znana  dolgo ,  preden  so  utrujene  kamele  in  možje  pricapljali  nazaj  v  vas .  Možje ,  ki  so  preživeli ,  so  se  razdelili  in  bivali  tudi  do  dva  tedna  pri  družinah  vdov ,  da  so  imele  te  žene  družbo  in  so  slišale  vse  o  bitki .  Na  ta  način  so  se  poklonili  padlim  možem .  Sčasoma  je  vdovo  lahko  vzel  kot  dodatno  ženo  brat  njenega  pokojnega  moža  ali  pa  nek  drugi  moški .

Ljudje  so  hodili  in  jokali  ter  mislili  na  to ,  kar  so  zapustili ,  jokali  so  za  branilce  in  nekatere  stare  ljudi ,  ki  so  ostali .

Moja  mama  in  sestra  sta  bili  med  tistimi ,  ki  so  se  odločili  ostati  –  nista  hoteli  nadaljevati  poti .  Oče  pa  se  je  odločil ,  da  bo  nadaljeval  pot  z  nekaterimi  živalmi  in  drugimi  ljudmi ,  dokler  ga  bodo  potrebovali .  Kamele  so  dajale  čudovito  mleko  in  so  lahko  nosile  otroke ,  ki  so  trpeli .  Vrnil  se  bo  k  Materi  z  našimi  živalmi ,  ko  bo  mogel .  To  je  pomenilo ,  da  sta  mama  in  sestra  uradno  postali  » notranje  razseljene  osebe «  –  begunci ,  ki  se  še  vedno  nahajajo  v  svoji  domovini .

Na  obzorju  pred  nami  so  plapolale  plastične  ponjave  in  majhne  cunje ,  privezane  na  palice ,  da  bi  delale  senco .  Raztrgani  zeleni  šotori  in  strgane  bele  plastične  ponjave ,  tudi  privezane  na  kole ,  so  bile  strehe  in  zidovi .  Kjer  se  cesta  rahlo  dvigne ,  so  vse  te  sukajoče  se  cunje  videti  kot  prostrano  mesto  obupa ,  kot  da  vsa  revščina  in  žalost  tega  sveta  prihajata  iz  nekega  ogromnega  zbirališča ,  ki  je  prav  tu .  Število  duš  v  taborišču  se  je  potrojilo  v  tistih  tednih ,  ko  me  ni  bilo .  Skrajno  tanka  zavetišča  so  plapolala  v  vetru ,  kamor  si  pogledal .  Med  njimi  so  bili  tudi  strgani  ostanki  ponjav  iz  Ruande  in  Sierre  Leone  ter  drugih  tragičnih  krajev ,  ki  pa  so  jih  sedaj  na  novo  spletli  v  bedno  gnezdo  vej  in  cunj ,  kjer  je  domovalo  trideset  tisoč  ptic  selivk .

Nekaj  korajžnih  deklet  se  je  pridružilo  fantom ,  ki  so  skakali  okoli  nas ,  toda  večina  je  hodila  boječe  ob  robu  naše  premikajoče  se  skupine  in  se  trdno  oklepala  robov  živobarvnih  šalov ,  na  čase  pa  so  se  vanj  skrile ,  tako  da  so  se  videle  samo  njihove  velike  rjave  oči .  Starejša  dekleta  in  ženske  pa  so  prihajale  in  odhajale  z  vodo  in  drvmi ,  in  so  malo  upočasnile  korak ,  da  bi  si  nas  na  hitro  ogledale .  Nekaj  srečnežev  je  imelo  osle ,  ki  so  jim  pomagali .  Osli  so  najboljši  prijatelji  beguncev  in  so  bili  edine  živali ,  ki  jih  je  večina  družin  sedaj  imela  –  če  so  sploh  kaj  imeli .  V  primerjavi  s  kamelo ,  ki  je  kot  zelo  dober  tovornjak  za  družino ,  je  osel  kot  majhen  rjav  voziček ,  vendar  ga  imajo  vsi  radi ,  veliko  ga  uporabljajo ,  pogosto  objemajo  in  otroci  ga  vsak  dan  poljubljajo .

» Ti  si  Zaghawa , «  mi  je  rekel ,  » in  nekaj  ti  moram  povedati  na  samem . «

» Ali  sem  ženska ,  ki  naj  bi  ostala  v  tem  taborišču ,  ali  pa  moški ,  ki  naj  bi  se  šel  borit  in  bi  pustil  ženo  in  sina  brez  zaščite ? «  Gledal  me  je ,  kot  da  bi  jaz  moral  vedeti ,  kaj  naj  naredi  z  življenjem .  Čakal  je  na  odgovor ,  ki  mu  ga  nisem  mogel  dati .

Ko  se  je  končala  raziskava  genocida ,  sem  se  vrnil  v  N'Djameno  v  Čad  in  pojedel  zadnje  kosilo  z  Dr.  Johnom  ter  ostalimi .  Genocida  ni  vedno  lahko  dokazati ,  zato  so  bili  potrebni  vsi  ti  razgovori .  Združene  države  Amerike  in  druge  države  so  uporabile  to  raziskavo ,  da  so  ugotovile ,  da  sudanska  vlada  dejansko  izvaja  genocid .  Ameriška  vlada  ni  storila  kaj  dosti  več  kot  to ,  vendar  je  ameriško  ljudstvo ,  kot  vedno ,  veliko  pomagalo ,  kot  so  pomagali  tudi  ljudje  iz  Evrope  in  mnogih  drugih  krajev .  Dokaz  prave  demokracije  je  gotovo  ta ,  da  vlada  predstavlja  srca  svojega  naroda .

Na  stotine  takšnih  zgodb  smo  slišali  od  žena  in  deklet .  Morda  bi  bogate  države  ali  pa  Združeni  narodi  lahko  poslali  gorivo  skupaj  s  hrano ,  ali  vsaj  pomagali  beguncem  zgraditi  boljše  peči ,  vendar  tega  niso  storili .

Lori  in  Megan  sta  vsako  noč  spali  v  šotoru .  Vse  skupaj  ju  je  tako  razžalostilo ,  da  sem  šel  nekega  večera  na  tržnico  kupit  pivo .  Vreme  je  poskrbelo ,  da  se  je  pivo  ohladilo .  Vedel  sem ,  da  je  treba  skrbeti ,  da  hawalye  vztrajajo  in  počasi  sem  se  naučil ,  kako  to  doseči .  Najti  moraš  način ,  da  se  vsak  dan ,  kljub  vsemu ,  vsaj  malo  nasmeješ ,  sicer  v  srcu  preprosto  zmanjka  tistega  veselja ,  ki  ga  poganja .

» Zakaj  ste  napadli  to  vas ? «

» Zakaj  torej ? «

» Samo  še  par  vprašanj , «  je  odvrnil  in  skakal  od  enega  ranjenca  do  drugega .  Videl  sem  nekaj  Džandžavidov ,  ki  so  se  zbirali  med  drevesi  in  čakali  na  ostale ,  da  bodo  skupaj  jurišali .

» Gremo  pogledat , «  mi  je  rekel  Nick .

Rinili  smo  skozi  zelo  globok  pesek ,  da  so  se  vsake  toliko  časa  kolesa  vrtela  v  prazno .  » Vozi  brez  napak , «  sem  rekel  šoferju .  Nismo  si  mogli  privoščiti  ene  same  napake  pri  menjavi  prestav .  Za  nekaj  sekund  smo  obtičali ,  a  se  je  umiril  in  nas  spravil  ven .  Bil  je  preveč  nervozen ,  da  bi  vozil ,  a  je  bil  on  na  šoferskem  mestu .

V  vadiju  ni  bilo  slišati  ptičjega  petja  –  zelo  drugače  od  kraja ,  ki  sem  ga  imel  v  spominu .  Tišina  je  bila  izredno  strašljiva .  Prispeli  smo  na  kraj ,  kjer  je  nekoč  stala  vas  in  tam  smo  videli  nekaj  mimoidočih  upornikov ,  ki  so  počivali  pod  drevesi ,  in  drugih  ljudi ,  ki  so  še  vedno  živeli  tam  in  sem  jih  prepoznal .

Opazil  sem  ga  prej  kot  on  mene .  Oblečen  je  bil  v  belo  jallabiyo  in  majhno  belo  kapico ,  kar  je  bilo  zelo  opazno  in  nevarno ,  a  obenem  povsem  tradicionalno .  Bil  je  bolj  upognjen ,  odkar  sem  ga  zadnjič  videl ,  in  malo  manjši .  Velikega ,  močnega  telesa ,  ki  sem  ga  poznal ,  skoraj  ni  bilo  več .  Pogovarjal  se  je  z  nekimi  starejšimi  moškimi  in  nekaj  kazal  s  svojo  suho  roko .

Tisto  noč  sem  prvič  po  napadu  na  našo  vas  dobro  spal .  Bilo  je  leta  2005 ,  napad  pa  se  je  zgodil  leta  2003  –  dolgo  obdobje  brez  pravega  spanca .

Kljub  temu  sem  se  zbudil  in  nekaj  časa  stal  v  mesečini ;  nisem  se  zbudil  zaradi  nočnih  mor ,  pač  pa  zaradi  udobja  tega  kraja ,  ki  se  je  prikradlo  v  moj  spanec  kot  vonji  po  začinjenem  čaju  in  meti .  Pesek ,  obsijan  z  mesečino ,  je  bil  videti  prav  takšen  kot  takrat ,  ko  sem  bil  še  deček  in  sem  se  igral  Anashel  in  Whee  pozno  v  noč ,  skupaj  z  otroci ,  ki  so  sedaj  raztreseni  daleč  naokoli .  Peščeni  viharji  bodo  prišli  in  čez  nekaj  let  zakrili  pepel ,  in  kdo  bo  sploh  še  vedel ,  da  so  tu  živeli  ljubeči  ljudje ,  da  se  gora ,  ki  stoji  hladna  in  tiha  v  mesečini ,  imenuje  Božja  Vas  in  da  je  napolnjena  z  vsemi  upi  našega  ljudstva .

Vsako  leto  umre  veliko  ljudi ,  ko  po  dežju  poskušajo  prečkati  poplavljene  vadije .

Konec  koncev  je  bilo  delo ,  ki  sem  ga  opravljal ,  moja  usoda .  Vse  je  bilo  v  božjih  rokah .  Nisem  našel  človeka ,  ki  bi  mi  nesel  telefon  in  majhen  fotoaparat ,  tako  da  sem  ju  zavil  v  obleko ,  ki  sem  jo  imel  obešeno  okoli  vratu .  Zaradi  dodatnega  upora  me  je  voda  še  bolj  vlekla  stran  od  vrvi .  Bila  je  zelo  mrzla ;  mislil  sem ,  da  bo  topla .  Samo  držati  se  vrvi  je  bilo  zelo  težko .  Težko  sem  se  sprijaznil  s  tem ,  da  moram  eno  roko  spustiti  z  vrvi ,  če  se  želim  pomakniti  naprej .  Centimeter  za  centimetrom  sem  pomikal  roki  naprej  in  čutil ,  kako  mi  vrv  reže  roke .  Moje  telo  je  bilo  povsem  iztegnjeno  v  pobesneli  rdeči  vodi .  Pustil  sem  bratu ,  da  mi  pomaga .  Pomislil  sem  na  svoje  sanje ,  ampak  sem  dovolil ,  da  se  njegove  roke  čudežno  stegnejo  čez  vodo ,  da  bi  mi  dale  več  moči .  Telefon  in  fotoaparat  sta  bila  že  premočena .  Paul  je  vstal  in  navdušeno  vzklikal  ob  vsakem  mojem  najmanjšem  napredku .  » Dajmo ,  saj  ti  gre .  Zmagal  si .  Bravo .  Ne  ustavljaj  se . «

Poklical  sem  upornike ,  ki  smo  jih  srečali  prejšnjo  noč .  Rekli  so ,  da  je  situacija  zdaj  slaba .  Kljub  temu  sem  šel  ponovno  na  tržnico ,  da  bi  našel  nekoga ,  ki  bi  nas  peljal  tja .

» Humdallah , «  sem  nadaljeval .

Rekel  sem  mu ,  da  je  njegov  avto  videti  odličen  in  da  sem  slišal ,  da  je  dober  šofer .  » Zelo  dober  sem , «  je  odgovoril ,  ne  da  bi  se  nasmehnil .

Morali  smo  takoj  odriniti ,  če  smo  se  hoteli  vrniti  še  pred  nočjo .  Kupili  smo  nekaj  sokov ,  vode  in  malo  kruha  za  na  pot ,  in  šli  iskat  Paula .  Skušal  sem  govoriti  z  Alijem ,  da  bi  ga  boljše  spoznal .  Kot  mladenič  je  služil  v  vojski .  Bil  je  oče ,  kot  sem  že  vedel .  Sin  omde ,  kar  sem  tudi  že  vedel .  Preveč  je  bil  živčen  zaradi  poti ,  da  bi  mi  o  sebi  povedal  še  kaj ,  česar  še  nisem  vedel .

Fantje  so  bili  oblečeni  v  tradicionalne  obleke  in  so  imeli  pasove  s  strelivom  obešene  čez  prsi .  Približal  sem  se  jim .  » Salaam  malekum , «  sem  rekel .  Odgovorili  so ,  kot  se  spodobi ,  a  brez  topline ,  ko  smo  si  dali  roke .  Iz  žepa  sem  potegnil  škatlo  cigaret  in  eno  prižgal .  Fantje  se  niso  premaknili .  » Ali  je  kaj  narobe ? «  sem  jih  vprašal .  » Ne ,  nič , «  je  eden  odgovoril .

Paul  me  je  vprašal ,  če  sem  optimističen .  Malo  sem  se  zasmejal ,  a  nisem  nič  rekel .  Vozili  smo  se  uro  in  pol  proti  jugovzhodu  do  kraja ,  za  katerega  sem  vedel ,  da  je  blizu  področja ,  ki  je  v  vladnih  rokah .

Rekel  sem  mu ,  da  nihče  nima  oblasti  nad  tem  področjem ,  zato  nisem  vedel ,  koga  naj  bi  prosil  za  dovoljenje .  Lahko  se  takoj  vrnemo .

Šel  se  je  pogovorit  z  dvema  poveljnikoma ,  katerih  vojaki  so  nas  ujeli .  Dolgo  se  je  pogovarjal  z  njima  in  nato  prišel  počasi  in  žalostno  nazaj  k  meni .

Z  Alijem  sva  tam  sedela  ves  dan ;  bilo  nama  je  vroče  in  na  soncu  sva  postala  žejna .  V  poznem  popoldnevu  so  v  vas  prispeli  trije  avtomobili  s  tremi  uporniškimi  poveljniki .  Kmalu  sem  videl ,  da  se  je  Paul  v  angleščini  pogovarjal  z  enim  izmed  njih .  V  roki  je  imel  notes  in  ga  je  intervjuval .  Neverjetno .  Malo  sem  se  smejal  in  sem  z  glavo  pokazal ,  da  bi  še  Ali  videl .  Paul  se  je  pozneje  sprehodil  blizu  naju ,  skupaj  s  poveljniki ,  in  je  rekel ,  da  verjame ,  da  nas  bodo  kmalu  izpustili .  Jaz  tega  nisem  verjel ,  vsaj  ne  kar  se  tiče  Alija  in  mene .  Zid  iz  blata  je  bil  videti  ravno  pravšnji  za  streljanje  ljudi .

Naju  z  Alijem  pa  so  še  ponoči  odpeljali  v  gore  in  zjutraj  smo  se  ustavili  med  skalami ,  kjer  gredo  kolesnice  v  več  različnih  smeri .  Tam  sva  morala  izstopiti ,  zelo  daleč  od  najbližjega  mesta  ali  vasi .  V  takšnih  situacijah  razmišljaš ,  da  se  ti  že  čez  kakšno  minuto  življenje  lahko  konča .  Videl  sem ,  kako  Ali  tiho  moli  z  zaprtimi  očmi .  To  me  je  opomnilo ,  da  sem  še  sam  začel  moliti .

» Sedaj  vaju  bom  mučil  in  povedala  mi  bosta  vse ,  kar  vesta :  kdo  vaju  je  poslal ,  kaj  je  vajina  naloga ,  s  kom  se  srečujeta ,  vse . «

Niso  nama  verjeli  in  so  naju  zopet  dvignili .  Po  nekaj  urah  takšnega  mučenja  ne  moreš  ne  govoriti  ne  misliti .  Takrat  so  končno  nehali .  Spustili  so  naju  na  zemljo ,  da  sva  se  zgrudila  kot  dve  vreči .

Okoli  desetih  zvečer  sem  se  zbudil  v  puščavski  temi .  Nočne  žuželke  so  bile  na  delu  v  naših  krvavih  ranah  in  to  žgečkanje  me  je  zbudilo .

Fantje  so  se  malo  umaknili .  Morda  so  se  menili  o  tem ,  kako  bi  nama  zavezali  oči .  Počasi  so  se  vrnili  in  se  pogovarjali  o  drugih  stvareh ;  postopali  so  sem  in  tja  s  kalašnikovkami .

» Ker  so  ljudje  in  vsi  ljudje  so  kot  vaša  družina . «  Ko  je  to  rekel ,  je  razširil  roke  in  grmenje  je  dalo  njegovemu  govoru  čudovito  glasbeno  spremljavo .

» Daoud ,  ti  veš ,  da  če  te  jaz  ustrelim ,  bo  nekega  dne  prišlo  do  težav  med  mojo  in  tvojo  družino ,  zato  tega  ne  morem  storiti .  Govoril  sem  z  bratranci  in  so  rekli ,  da  bi  bilo  zelo  hudo ,  zato  bomo  storili  takole  … «

» Morda  bo  boljše  zate ,  da  se  od  naju  čim  bolj  oddaljiš , «  sem  mu  rekel .  Tudi  v  takšnem  kraju  lahko  zapornik  zahteva ,  da  se  ga  obravnava  ločeno  od  drugih  aretirancev .

Nato  so  me  odpeljali  v  sobo  za  zaslišanja .

Paula  so  pripeljali  v  sobo .  Vprašal  me  je ,  kaj  se  dogaja .  Povedal  sem  mu ,  da  sem  se  odločil ,  da  jim  ne  bom  nič  povedal  brez  prisotnosti  Afriške  unije ,  čeprav  nisem  imel  česa  povedati ,  česar  že  niso  vedeli .

» Kje  smo ? «  je  zavpil ,  da  bi  preglasil  hrup  motorja .  » Povej  mi ,  od  kod  prihaja  to  streljanje . «

V  zadnjih  šestih  dneh  so  me  veliko  tepli .  Izčrpalo  me  je  in  vedel  sem ,  da  sem  v  kraju ,  kjer  mi  lahko  povzročijo  obupne  bolečine .

Okoli  devete  ure  zvečer  na  deseti  večer  v  El  Fasherju  je  v  zapor  prišel  velik ,  mišičast  polkovnik  in  odpeljali  so  me  v  njegovo  pisarno .  Snel  je  značko  z  imenom  in  pokril  tablico  s  svojim  imenom  na  mizi ,  ko  so  me  pripeljali  noter ,  verjetno ,  ker  ni  želel ,  da  bi  nekoč  njegova  družina  morala  odgovarjati  na  jezna  vprašanja ,  ki  bi  jih  postavljala  moja  družina .  Ljudje  vedno  pomislijo  na  to .  To ,  da  je  mislil ,  da  bom  še  živ  in  bom  lahko  ljudem  povedal  o  njem ,  je  bil  dober  znak ,  da  me  tistega  dne  še  ne  bodo  ubili ,  a  mi  to  takrat  ni  prišlo  na  misel .  Še  vedno  sem  se  zbujal  vsako  jutro  v  pripravljenosti ,  da  bom  tisti  dan  umrl ;  prišel  bi  ukaz ,  ki  bi  uničil  vsa  majhna  prijateljstva ,  ki  sem  jih  gojil ,  da  bi  bilo  naše  bivanje  znosnejše .  Nato  bi  nas  odpeljali  ven  in  nas  ustrelili ,  in  naši  prijazni  pazniki  bi  preboleli  bolečino  in  nadaljevali .  Preboleli  so  že  veliko  hujših  bolečin .  Za  vsako  vozilo ,  ki  je  prispelo ,  sem  mislil ,  da  morda  prinaša  ta  ukaz .

Nato  so  me  pripeljali  nazaj .

» Hawalya , «  je  rekel .

Paul  je  zgledal  kot  človek ,  kateremu  se  je  vrnil  dragi  brat ,  potem  ko  je  bil  dolgo  časa  izgubljen .  Prišel  je  do  mene  in  se  mi  opravičil  in  smo  se  smejali .

Nato  pa  je  prispela  pomembna  novica .  Paul  je  zaprl  telefon  po  klicu ,  ki  je  prinesel  dobro  novico .

Objel  sem  Alija ,  ki  me  je  resno  pogledal  v  oči  in  rekel ,  da  smo  še  zelo  daleč  od  Čada  in  da  ne  bi  smeli  dovoliti ,  da  nas  takole  slikajo  za  svojo  reklamo ,  saj  nas  bodo ,  ko  Američani  odidejo ,  gotovo  pobili .  Vseeno  sem  ga  poljubil  na  obe  lici .

Pod  Bashirjevim  šeriatskim  pravom  ženska  sedaj  ne  sme  zapustiti  države  brez  pisnega  dovoljenja  njenega  očeta  ali  moža .  Možje  in  žene  morajo  na  avtobusih  sedeti  ločeno .  Vojsko  so  očistili  vseh  neverujočih .  Med  vladnimi  pravniki  in  na  sodiščih  ni  več  nikogar ,  ki  bi  bil  nezvest  Bashirjevi  politiki  in  njegovi  desničarski  verski  bratovščini .  Volitve  nikoli  niso  bile  poštene .  Z  ljudmi  ravnajo  skrajno  kruto ,  če  storijo  povsem  nepomembne  ali  celo  nedokazane  prekrške .  Ljudje  izginjajo .

6.  člen

Vsakdo  je  pri  odločanju  o  njegovih  pravicah  in  dolžnostih  in  v  primeru  kakršne  koli  kazenske  obtožbe  zoper  njega  upravičen  ob  polni  enakosti  do  pravičnega  in  javnega  obravnavanja  pred  neodvisnim  in  nepristranskim  sodiščem .

1.  Vsakdo ,  ki  je  obtožen  kaznivega  dejanja ,  ima  pravico ,  da  velja  za  nedolžnega ,  dokler  ni  spoznan  za  krivega  v  skladu  z  zakonom ,  v  javnem  postopku ,  v  katerem  so  mu  dane  vse  možnosti ,  potrebne  za  njegovo  obrambo .

2.  Vsakdo  ima  pravico  zapustiti  katero  koli  državo ,  vključno  s  svojo  lastno ,  in  vrniti  se  v  svojo  državo .

16.  člen

3.  Volja  ljudstva  je  temelj  javne  oblasti ;  ta  volja  se  mora  izražati  v  občasnih  in  poštenih  volitvah ,  ki  morajo  biti  splošne ,  ob  načelu  enakosti  in  tajnega  glasovanja  ali  po  kakšnem  drugem  enakovrednem  postopku ,  ki  zagotavlja  svobodo  glasovanja .

Vsakdo  ima  pravico  do  počitka  in  prostega  časa ,  vključno  z  razumno  omejitvijo  delovnih  ur ,  in  pravico  do  občasnega  plačanega  dopusta .

2.  Pri  izvajanju  svojih  pravic  in  svoboščin  je  vsakdo  podvržen  samo  takšnim  omejitvam ,  ki  so  določene  z  zakonom ,  katerih  izključni  namen  je  zavarovati  obvezno  priznanje  in  spoštovanje  pravic  in  svoboščin  drugih  ter  izpolnjevanje  pravičnih  zahtev  morale ,  javnega  reda  in  splošne  blaginje  v  demokratični  družbi .

30.  člen

Mi ,  ljudje  iz  Darfurja ,  smo  dolga  leta  živeli  večinoma  v  miru  z  arabskimi  nomadi ,  ki  so  prišli  skozi  našo  deželo ,  da  bi  pasli  črede  živine  in  koz .  Šejki  in  kralji  so  vsako  sezono  dosegli  dogovore ,  ki  so  omogočali  nomadom  uporabo  naše  zemlje  za  določen  čas .  Včasih  niso  mogli  doseči  dogovora  in  je  prišlo  do  spopada ,  vendar  se  je  bojevanje  vedno  odvijalo  daleč  od  vasic .

Poslušali  ste  nešteto  zgodb  beguncev  in  jih  prevajali  novinarjem ,  ki  ste  jih  pripeljali  v  taborišča .  Povejte  mi  kakšno  od  teh  zgodb .

Kaj  pa  vi  sedaj  počnete ?  Kaj  upate ,  da  boste  počeli  v  prihodnje ?  Ali  upate ,  da  se  boste  nekega  dne  vrnili  v  Darfur ?

Če  vas  zanima ,  kako  lahko  pomagate  ljudem  v  Darfurju ,  je  tu  nekaj  spletnih  strani  dobrodelnih  organizacij ,  ki  se  trudijo ,  da  bi  ponovno  vzpostavile  mir  in  varujejo  in  ponovno  gradijo  življenja  prebivalcev  tega  področja :

Human  Rights  Watch
