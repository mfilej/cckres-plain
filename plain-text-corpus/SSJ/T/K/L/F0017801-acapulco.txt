 
Acapulco

Da  bi  dveletna  deklica  mirovala  tik  za  šoferjevim  sedežem  v  avtomobilu ,  bi  bilo  seveda  nemogoče  doseči  brez  kar  nekaj  krutega  privezovanja .  Vročina  ob  poldnevu  je  bila  dovolj  visoka ,  da  je  bila  deklica  temno  rdeča  v  obraz ,  njeni  lasje  pa  niso  bili  rdeči :  bili  so  povsem  pšenično  svetle  barve  in  dolgi ,  tako  zelo  dolgi .  Gospa  v  belem  je  spoznala  kruto  resnico :  tudi  če  so  njeni  Mercedes  lahko  prebarvali  rdečkaste  laske ,  jih  nikakor  niso  mogli  v  treh  tednih  podaljšati  za  dvajset  centimetrov .

Ko  mu  je  pokazala  listek ,  na  katerem  je  bilo  sestavljeno  sporočilo  iz  izrezanih  črk :  » Ne  kličite  policije !  Počakajte  pri  telefonu ! « ,  se  je  zasmejal  in  rekel :  » Čisti  amaterji .  Šalijo  se .  To  bova  zlahka  uredila . «

Izsiljevalca  prehrambene  navade  male  deklice  niso  pretirano  zanimale .

» Kaj  misliš ,  da  ti  bom  verjela ,  da  jo  potrebuješ  tri  tedne ?  Odšla  sem  z  njo  nakupovat  in  sem  jo  pustila  v  trgovini  z  igračami  . . .  Rada  sestavlja  lego  kocke .  Kar  ukazuje ,  katere  naj  kupim ;  razjezila  sem  se ,  in  ko  se  je  malo  potopila  v  premetavanje  škatlic ,  sem  šla  . . . «

A  ukrepali  so  tudi  drugi .  Ko  se  je  Izabela  približala  domu  na  dober  kilometer ,  ji  je  nekdo  pomahal  iz  gostega  grmovja .  Bil  je  njen  zaročenec  Ricardo  Riva .  Ko  se  je  približala ,  je  rekel :  » Iščejo  me .  Ubili  me  bodo .  Skriti  me  moraš ! «

» Domov  grem  in  domov  bom  tudi  šla . «

» Hrano  za  črve ! «

In  res  je  eden  od  maskirancev  nadaljeval :  » Organiziral  si  ugrabitev ,  skrivanje  ugrabljenega  otroka ;  dobil  si  odkupnino ,  skoraj  sto  tisoč  dolarjev ,  potem  si  z  njo  izginil  . . . «

» Če  ne  boš  ubogala ,  te  bomo  sesekljali  na  koščke ! «

Nelson  B.  Nowak  pa  je  pobesnel ,  prvič ,  zares  prvič  v  zadnjih  dvajsetih  letih  je  nahrulil  ženo :  » Otroci  vendar  ne  smejo  piti  alkohola ! «

» Vse  kaže ,  da  so ! «  je  zmagoslavno  ugotovila  Melanie  in  pokazala  na  moža  in  na  Conchito .  » Oba  sta  otročja  in  oba  žlampata ! «

Izabela  se  je  povsem  oblekla  in  za  silo  počesala .  Tako  urejena  se  je  počutila  bistveno  boljše .  Po  ladjici  se  ni  mogla  razgledati .  Vsi  prostori  razen  ozkega  salona  so  bili  zaklenjeni .  Na  krov  si  ni  upala .  Ko  se  je  prepričala ,  da  mimo  ladijskih  lupin  kakršne  vedno  leta  in  leta  obdelujejo  zagnani  ljubitelji ,  ki  bi  radi  imeli  jahte  in  mimo  stotin  privezanih  čolnov  in  jadrnic  ta  hip  prav  nihče  ne  koraka ,  je  začela  vleči  vrv .  Ni  bilo  najprijetneje .  Komaj  se  je  ladjica  približala  obali ,  že  jo  je  spet  odneslo ;  tako  je  Izabela  istočasno  potiskala  debelo  desko  proti  obali  in  vlekla  vrv .  Nekako  je  uskladila  obe  dejanji  in  vsa  pomečkana  končno  skočila  na  kopno .  Vrtelo  se  ji  je  v  glavi ,  a  ni  točno  vedela ,  od  česa .  Tako  morje  kot  nasilje  sta  jo  vedno  zbegala .  Seks  pa  še  posebno .

» V  mestu  je  samo  sto  deset  veleblagovnic .  Sam  veš ,  katere  so  ravno  dovolj  oddaljene ,  da  v  njih  še  kdaj  pa  kdaj  nakupujem . «  Izabela  ni  preveč  zlahka  pustila ,  da  bi  jo  kdo  silil  k  natančnosti .

» Ne  vem .  Tega  res  ne  vem ! «

Izabela  pa  je  sumničila :  » Saj  si  ravno  ti  pripeljal  tega  tipa !  Je  to  tvoj  prijatelj ?  Je  to  sploh  lahko  kakšen  prijatelj ?  Kje  najdeš  takšne  zgube ? «

V  veleblagovnici  je  od  začetka  kazalo ,  da  se  bo  kdo  oglasil .  Saj  punčka  ni  paket ,  da  ga  kar  kje  pozabiš .  Prodajalke  so  sprašujoče  postopale  ob  premičnih  stopnicah .

Sestra  je  res  prikrevsala  in  povedala ,  da  je  iskala  po  vsej  zgradbi  iz  nadstropja  v  nadstropje  in  da  je  zdaj  že  čisto  prepričana :  » Rdečelase  deklice  iz  veleblagovnice  nikakor  ni  več  tukaj ! «

Sestra  prednica  je  gledala  nogometno  tekmo  in  spila  preveč  piva  . . .  Dežurna  sestra  pa  je  ravnokar  posredovala  v  štirih  pretepih  zapored ,  kar  jo  je  precej  izčrpalo .  Otroci  spijo  v  nekdanjih  učilnicah ,  sestre  pa  na  koncu  nekdanjega  hodnika .  Vso  noč  prebujajo  drug  drugega .

Ker  je  bil  Kwan  Chun  Chun  že  vse  življenje  zelo  majhen  in  lahek ,  se  nikoli  niti  v  Acapulcu  ni  mogel  dokopati  do  dovolj  prakse  v  pretepanju ,  kar  ga  je  vedno  zelo  peklilo .

Počitnice  v  prijaznem  okolju

Nelson  se  je  tokrat  še  zadržal  v  dostojnih  mejah .

Nelson  B.  Nowak  je  pomiril  svojo  ženo :  » Na ,  poglej ,  tu  piše ! «  Pokazal  ji  je  zadnjo  stran  časopisa .  » Našla  se  je  deklica  . . . «

» Bojim  se ,  da  res  ne  bo  enostavna . «

Tako  raje  ni  omenila ,  da  je  zbrala  petsto  tisoč  in  da  ju  je  na  ta  način  verjetno  finančno  uničila  . . .

Ne  in  ne  . . .  » Daj  jim  to  deklico ,  oni  pa  naj  ti  dajo  tvojo  . . .  pa  boste  eni  in  drugi  imeli  vsak  po  eno  . . . «

Kuhinja

» Spet  turisti .  Si  jih  poslala  v  ordinacijo ? «

» Kar  povejte ,  če  ne ,  prekinem ! «

» Žal  nič  posebnega .  Priplezal  je  skozi  okno  v  prvem  nadstropju  Doma  svete  Cecilije ,  doma  za  izgubljene  otroke .  Zašel  je  v  sobo  z  mongoloidi ,  to  so  otroci  z  manjkajočim  kromosomom .  Nekateri  od  njih  so  težki  do  osemdeset  kilogramov  in  so  se  usedli  nanj ;  ko  je  po  krajši  borbi  ušel ,  je  padel  čez  nuno ,  ki  je  dremala  pred  vrati ,  in  vdrl  v  kuhinjo ,  kjer  sem  ga  mahnil  s  ponvijo  za  palačinke .  Policaji  so  ga  odpeljali  k  najbližjemu  zdravniku ,  pred  tem  pa  smo  se  nekoliko  pogovorili  z  njim .  Neko  deklico  je  iskal ,  vendar  je  ni  pri  nas . «

Vse  ženske  je  zanimalo  samo  eno :  bo  nihalo  pokazalo ,  kam  je  izginila  svetlolasa  Conchita  in  zakaj  se  je  namesto  nje  prikazala  v  veleblagovnici ,  na  oddelku  za  igrače ,  neka  druga  rdečelasa  deklica ,  ki  je  samo  sebe  v  nekem  trenutku  imenovala  » Mercedes « ,  ter  zakaj  je  tudi  ta  druga  deklica  medtem  že  izginila .  Na  predloge ,  da  bi  bilo  bolje  sprehoditi  se  po  mestu  in  povprašati  mimoidoče ,  kot  se  zanašati  na  mnenje  nihala ,  je  Inez ,  imenovana  Tortilla ,  samo  renčala  od  besa .

Pri  tem  jih  je  bioenergetičarka  opozorila ,  da  nihalo  ne  daje  dobrih  odgovorov ,  če  je  nekdo  pretepen .

Nihalo  je  povedalo ,  da  je  potrebno  slediti  mali  Mercedes  in  da  bo  tisti ,  ki  bo  sledil  mali  Mercedes ,  našel  tudi  malo  Conchito .

Ko  je  dobro  premislila ,  kako  Ricardo  Riva ,  njen  izgubljeni  nogometaš  in  njegov  do  pred  kratkim  najboljši  prijatelj  Velasques  iščeta  deklico ,  ki  jo  je  ona  sama  tako  spretno  izgubila  na  oddelku  z  igračami  v  veleblagovnici ,  je  Izabela  počasi  začela  kovati  razne  načrte .  Najprej  se  je  odločila  za  obisk  Doma  svete  Cecilije .  Otroci  so  bili  tokrat  zares  videti  izgubljeni ,  ker  ni  bilo  kosila ,  saj  se  je  Kwan  Chun  Chun  že  ves  dan  potepal .  Zelenjavne  juhe  ni  bilo  od  nikoder  in  nune  so  z  malčki  vadile  madrigale  ter  korale ,  da  se  ne  bi  slišalo ,  kako  jim  vsem  skupaj  kruli  po  želodcih .  » Včasih  ga  prevzame  želja  po  nastopanju ,  in  odkar  se  je  zaradi  brezperspektivnosti  moral  izpisati  iz  tečaja  karateja ,  vse  dneve  lomi  opeke  pod  kuhinjskim  oknom .  Včasih  mu  niti  to  ne  zadostuje  in  se  napoti  po  okoliških  bifejih ,  da  bi  koga  tudi  zares  nalomil , «  je  zvedela  Izabela .

» Škoda ,  da  si  se  naveličala  Ricarda  Rive .  Zdaj  je  bogat .  Tu  nad  temi  bednimi  kioski  ima  vilo  tudi  on ,  v  njej  pa  je  skrita  igralnica .  Nič  ne  pomaga ,  tudi  midva  imava  gospodarje ,  tudi  midva  sva  dolžna  nenavadno  količino  denarja .  Če  ne  misliva  sama  dočakati  žalostnega  konca ,  je  bolje ,  da  se  tvoje  sladko  truplo  znajde  v  skladišču  zelenjavnega  kioska  tvojega  nekdanjega  zaročenca . «

Ko  je  padel  nazaj ,  se  je  prekucnil  ravno  v  Velasquesa .  Izabela  Gonzales  se  je  spomnila  samo  še  enega  prijema :  kako  se  vržeš  napadalcu  pod  noge  in  mu  izpahneš  nogo  v  kolenu .  Cak !  Izpahnila  je  nogo  Velasquesu  in  še  preden  je  nehal  rjoveti ,  da  bi  zajel  nekaj  sape ,  je  cak !  izpahnila  nogo  tudi  Kwan  Chun  Chunu .  To  je  bil  pravi  udarec  za  kuharja ,  ki  si  je  leta  in  leta  prizadeval  z  lomljenjem  opek  ter  borbo  za  črni  pas .  » Mislita ,  da  sem  dveletna  punčka ? «  je  vpila  in  jima  na  glavah  razbila  osem  lubenic .  Rdeča  brozga  se  je  razlila  po  vsem  prostoru ,  nato  je  Izabela  Gonzales  izruvala  žico  z  lučjo  iz  stropa .  Ker  so  bila  vrata  zaprta ,  je  zmetala  nekaj  zabojev  k  oknu  in  zlezla  skozenj  na  ulico  . . .

Vsi  so  bili  v  potapljaških  oblekah  in  z  maskam  na  glavah  in  nekam  se  jim  je  mudilo .  » Upajmo ,  da  ne  kam  v  morske  globine ! «  je  pomislila .  Tisti  hip  so  ji  zabili  injekcijo  v  ritnico  in  počasi  iztiskali  iz  nje  nekaj ,  kar  ji  je  vzbujalo  neznano  ugodje .

» Vidite ,  kako  se  giblje  nihalo ? «

» Vprašajte  nihalo .  Pravzaprav ,  nihala  ne  morete  vprašati  kaj  tako  dvoumnega ;  če  hočete  res  kaj  zvedeti  o  svoji  hčerki ,  vprašajte  tako ,  da  se  nihalo  ne  bo  moglo  zmotiti ! «

» Če  se  nihalo  ne  moti  in  če  je  res ,  kar  nama  je  zaupalo ,  se  bojim ,  da  bo  kaj  o  tem  zvedel  tudi  kdo  drug .  Če  ne  prej ,  pa  kasneje .  Naj  vas  ne  presneti ,  če  boste  kaj  slišali ! «

Nastali  so  problemi .  Ricardo  Riva  zdaj  ni  več  potreboval  svoje  nekdanje  zaročenke ,  doktor  Vasco  pa  ne  bi  za  nič  na  svetu  dal  nazaj  male  Mercedes .

Kap  ni  bila  usodna .  Gospa  da  Calatrava  se  je  le  za  mesec  ali  dva  in  potem  sploh  za  dalj  časa  umaknila  v  zdravilišče  v  hribih .

Morski  zrak  jo  je  preveč  dražil .

» Še  dobro ,  da  imam  hčerko  in  tebe ,  Izabela ! «  je  grulil  od  sreče  debeli  doktor .

Melanie  Nowak  se  je  tisti  hip  z  lahnim  krikom  onesvestila .

» Vedno  sem  poslušala  zgodbe  premožnih  ljudi  višjega  srednjega  stanu , «  se  je  tolažila .  » Zasipavali  so  me  z  zgodbami  o  tem ,  kam  bi  se  radi  preselili .  Kakšno  dnevno  sobo  si  želijo  in  koliko  kopalnic ,  kam  mora  biti  obrnjena  kuhinja  ter  kakšna  drevesa  si  želijo  pod  oknom .  Zdaj  bom  pač  poslušala  zgodbe  malo  manj  imenitnih ,  vendar  bolj  eksotičnih  ženščin :  vse  si  želijo  isto ,  da  bi  zamenjale  stanovanje  in  pogled  skozi  okno . «

» Seveda ,  tri  tedne  sem  se  pogajala  o  odkupu ! «

Mercedes  je  slutila ,  da  je  pesek  mogoče  najti  še  kje  drugje ,  na  primer  na  plažah .  Otroci ,  ki  imajo  prave  starše ,  včasih ,  vsaj  v  nedeljo ,  če  ne  drugače ,  pridejo  na  kakšno  plažo  in  delajo  gradove  iz  mivke  . . .  pesek  je  torej  pomemben .  Mercedes  je  z  lopatko  brodila  po  pesku ,  ga  zajemala  in  sipala  s  precejšnje  višine  . . .  Tako  je  dojemala  pomembnost  peska .  Ker  je  te  raziskave  niso  pripeljale  daleč ,  se  je  odplazila  med  kaktuse  in  začela  ruvati  plevel .

Pritekel  je  vrtnar  Jo  in  jo  pošteno  nahrulil :  » Plevel  lahko  pulim  samo  jaz ! «

Mercedes  je  včasih  prešinilo ,  da  je  ona  sama  prav  takšna  kot  mehiški  pritlikavi  zajec :  ljubljenka  . . .  za  kratek  čas .

Izabela  Gonzales  je  skozi  okno  opazovala  vrtnarja  in  Mercedes  ter  zajčka ,  ki  je  skakal  po  gostem  zelenju .  Tuhtala  je :  » Če  smo  že  vsi  navezani  na  eno  od  dveh  konkurenčnih  skupin ,  na  potapljače  ali  na  Vasca ,  za  koga  dela  vrtnar ?  Kdo  je  kupil  njega ? «

Shirley  Thompson ,  ponarejevalka  turističnih  čekov  in  imetnica  dvestotih  različnih  kreditnih  kartic ,  je  pokazala  nenavadno  zanimanje  za  gospoda  Nowaka .  Obljubila  je  Melanie ,  da  bo  vsaj  še  toliko  časa  ostala  v  Acapulcu ,  da  prav  natančno  ugotovi ,  kaj  ta  čudni  patron  počne .

A  glas  po  telefonu  je  bil  prepričljiv  in  medicinska  sestra ,  ki  se  je  pred  dvema  letoma  s  precejšnjo  lahkoto  znebila  Izabele  Gonzales ,  ki  jo  je  pripeljal  sam  doktor ,  se  je  soočila  z  majhno ,  črnolaso ,  vsaj  šarmantno ,  če  že  ne  kar  prikupno  zdravnico .  Zdravnica  je  zahtevala  brisačo  in  milo .  Potem  je  zahtevala  stol .  Tudi  stol  je  dobila .

Seveda  se  je  tudi  Izabeli  nekoč  zdelo ,  da  bo  z  navijanjem  na  nogometnih  tekmah  in  s  tesnim  znanstvom  z  vzhajajočo  nogometno  zvezdo  dosegla  kaj  pomembnega  v  življenju .  Zato  se  je  samo  cinično  nasmehnila :  Vasco  je  res  tako  zelo  rad  skakljal  okoli  kluba .  Res  so  ga  nogometaši  nadvse  cenili :  tako  zelo ,  da  so  ga  vozili  povsod  po  deželi ,  od  mesteca  do  mesteca ,  in  je  prenočeval  z  njimi  v  hotelih  med  množicami  oboževalk .  Zdravnik  Vasco  je  vztrajal ,  da  je  vzdržnost  najboljši  recept  za  zmage .  Da  samo  v  samoti  nogometaši  lahko  najdejo  sami  sebe ,  stik  s  svojimi  dušami  in  se  potem  prelijejo  v  drzne  akcije .  Nekaj  priložnosti ,  da  se  je  rešil  zelo  stroge  žene ,  je  pa  le  bilo .  Na  pretek  je  bilo  zanimivih  dogodivščin ,  ki  so  se  pripetile  spontano ,  kadar  oboževalke  lokalne  ekipe  niso  mogle  dočakati  zabav  po  koncih  tekem ,  proslav  zmag  ali  porazov .

Ne  več  ravno  mladega  doktorja  so  ravno  nogometaši  spravili  na  zelo ,  zelo  čudna  pota .

Mercedes  je  na  Izabelinem  obrazu  prebrala ,  da  se  ženski  dobro  poznata .  Da  sta  se  videli .  Da  vesta ,  kaj  se  skriva  za  vsem  skupaj .

Toda  punčke  na  promenadi  ob  morju  pogosto  kričijo ,  ker  jim  ne  kupijo  sladoleda  ali  kakava .

A  ni  izginila  iz  spomina  precej  odrezave  in  vročekrvne  rdečelase  deklice .

Doktor  Vasco  je  vedno  našel  rešitev  za  vsak  problem :  sploh  ni  več  ugašal  prenosnega  telefona .  Vedno  je  bilo  dovolj  ljudi ,  ki  so  jih  pestile  bolečine  v  trebuhu .

Izabela  pa  je  pritekla ,  v  trenirki  in  tesni  majici  je  bila  kar  opazna  pojava ,  in  siknila :  » Ženskam  je  potrebno  vrniti  udarce ,  ne ?  Hočeš  ugrabiti  deklico ?  Ali  hočeš  kar  direkt  v  vrat  ali  prsni  koš ? «

» O  Nelsonu ?  Saj  prihaja  na  obisk .  Z  odvetniki  in  brez  njih ,  zelo  skrbi  zame .  Prinaša  mi  cigarete  in  tolaži  me .  Ste  ga  srečali  tam  zunaj ? «

Pozabila  je  že ,  kako  čedna  ženska  je .  Pred  komaj  štirimi  leti  so  jo  neprestano  obletavali  mišičnjaki  z  dolgimi  brki ,  zamorci  z  izbuljenimi  očmi  in  celo  ljudje  iz  uradov  in  bank  so  kljub  kravatam  in  formalnim  oblekam  vedno  bili  pripravljeni  omeniti  eno  samo  stvar .

» Zdravnik  ne  rabi  zaščitnikov .  Zdravnike  prebivalci  cenijo  ter  varujejo ,  nihče  jim  ne  hodi  ropat  stanovanj  in  opravljat  potrebe  na  vrt  med  zelenjavo . «

Ko  se  je  Izabela  sprehodila  med  zelenjem  do  peska ,  kjer  je  dan  na  dan  trenirala  karate  udarce  z  dlanjo  ali  robom  podplata  v  peščeni  hribček ,  se  je  najprej  tolažila ,  da  je  nova  čistilka  pač  še  mlada .  Ko  pa  se  je  začela  ogrevati  v  lahnem  drncu  med  pinijami  in  kaktusi  vse  do  skal  in  kamnitega  zidu ,  so  ji  gibi  sami  povedali ,  na  katere  mišice  je  v  zadnjih  letih  povsem  po  nepotrebnem  pozabljala .

Izabela  se  je  spomnila ,  da  je  tudi  srce  mišica  in  kako  je  njeno  včasih  butalo  vse  od  prepone  pa  do  grla  ter  ji  razganjalo  prsni  koš .  Zadnja  leta  razgibava  marsikatero  mišico .  Marsikatero  mišico  ji  kdaj  pa  kdaj  razgibava  tudi  njen  doktor  Vasco .  Zakaj  se  mora  torej  sama  vedno  toliko  truditi ,  da  bi  našla  primerno  mišično  ravnovesje ?  Zato ,  ker  ne  živi  v  harmoniji  s  svojim  okoljem .

Še  preden  je  Estella  Gomez  omenila  Kwan  Chun  Chuna ,  se  je  Ricardo  Riva  razveselil  srečanja  s  starim ,  tesnim  sodelavcem .  Drobnega  Kitajčka  bi  že  davno  moral  utopiti  na  dnu  oceana ,  če  bi  seveda  ne  vedel ,  da  ni  denarja ,  ki  bi  poplačal  dobrim  ljudem  aktivnosti ,  potrebne  za  kaznovanje  vseh  drobnih  izdajstev ,  kakršne  zagrešijo  urni  in  nespretni  kuharji .  Posebno  še ,  kadar  skušajo ,  tako  kot  Kwan  Chun  Chun ,  skuhati  še  kaj  poleg  vsakodnevnega  kosila  za  izgubljene  otroke .

Ricardo  Riva  je  natančno  vedel ,  da  je  ravno  mala  Conchita  tisto ,  za  kar  se  sploh  ne  sme  zanimati .  Ne  more  vendar  sam  odkriti  sledi  za  sabo .

Hotela  mu  je  povedati ,  da  računa  nanj .  Da  ne  ve ,  kako  bi  živela ,  če  ne  bi  bila  z  njim .  Že  res ,  da  ni  bila  z  vsem  zadovoljna  in  da  je  tudi  on  to  moral  opaziti ,  že  res ,  da  je  ni  raznašalo  od  romantične  ljubezni  in  da  je  pač  potrebovala  nekaj  premora  in  se  je  zanašala ,  da  se  bo  v  varnih  okoliščinah  v  nekaj  letih  pobrala  in  potem  začela  s  pravim ,  resničnim  življenjem .  S  takšnim ,  o  kakršnem  je  sanjarila  nekoč ,  ko  je  še  hodila  z  mladim  nogometašem ,  ki  se  je  tako  spremenil  in  jo  tako  zelo  razočaral .  » Vsaj  ne  razburjaj  se ,  Vasco .  Misli  na  to ,  da  ne  bom  jaz  tvoja  vdova ,  če  se  zdaj  sesuješ ! «  Skušala  mu  je  dopovedati ,  da  ima  predvsem  ona  in  samo  ona  resničen  razlog ,  da  skrbi  zanj ,  ga  varuje  in  mu  ne  dovoli ,  da  bi  pozno  zvečer  spil  dva  litra  močne  črne  kave  na  dušek .

Advokat  Aristo  Maheu  je  opravil  svoje  delo  s  kančkom  briljantne  popolnosti :  seznam  » poštenih  in  neoporečnih «  ljudi ,  samih  stebrov  družbe ,  ki  so  bili  vmešani  v  dejavnost  obeh  skrivnih  organizacij ,  tako  imenovanih  zelenjadarjev  in  potapljačev ,  je  bil  tolikšen ,  da  se  je  vrli  Aristo  Maheu  moral  vprašati ,  ali  se  sploh  kdo  v  Acapulcu  ne  ukvarja  s  trgovino  z  belim  blagom .  Ko  kriminal  postane  zapleten ,  ni  več  kriminal ,  ampak  paranoja ,  paranoje  pa  ne  moremo  preganjati  po  sodišču .  Lahko  si  pomagamo  s  tabletami  ali  preprosto  počakamo ,  da  se  sama  od  sebe  nekoliko  ohladi  in  poleže .

Vsi  so  obmolknili ,  ko  je  Melanie  Nowak ,  ne  brez  smisla  za  teatraliko ,  ob  globokih  vzdihih  povedala  svojo  zgodbo .  Jokala  je :  » Ostala  sem  brez  prve  in  brez  druge  deklice  ter  poleg  tega  še  brez  moža  in  brez  svobode ! «  Ni  bilo  jasno ,  kaj  od  tega  najtežje  pogreša .

Mati  male  Conchite ,  gospa  Martinez ,  je  na  ves  glas  zajokala  in  se  začela  dušiti .  Njen  mož  Atahualpa  Martinez  je  mrko  stiskal  pesti  in  grozil  lestencu  na  stropu .

Povsod  po  zalivu  je  tisoče  in  tisoče  turistov  poskušalo  doseči  isto :  zapraviti  nekaj  časa .

Ricarda  Rive  med  tem  ni  bilo  od  nikoder  in  večer  se  je  naglo  približeval .  Počasi  se  je  zmračilo .

V  idiličnem  okolju  dovoza  k  hiši  na  hribu ,  kjer  je  prihajalo  mimo  kar  nekaj  ljudi ,  besede  niso  zvenele  ravno  prijazno .  Posebno  ne  za  nekoga ,  ki  je  že  celo  večnost  čakal  pred  restavracijo  in  fitnes  centrom ;  to  je  bila  seveda  Izabela .  K  temu  lahko  dodamo  še ,  da  je  Izabela  Gonzales  prepoznala  prodajalko  igrač ,  točneje  vodjo  oddelka  z  igračami  v  veleblagovnici ,  čeprav  se  je  že  kar  nekaj  let  trudila ,  da  je  ne  bi  srečala .  Ker  jo  je  srečala  ravno  zadnjič  skupaj  z  malo  Mercedes ,  je  bilo  jasno ,  da  ji  je  prodajalka  igrač  ostala  v  zelo  svežem ,  naravnost  pekočem  spominu .  Ko  je  hip  zatem  opazila ,  da  se  je  Estella  Gomez  znatno  spremenila ,  da  ima  trajno  nakodrane  lase  ljubko  razmetane  nad  tesno ,  osupljivo  elegantno  srebrno  obleko  in  plašček  iz  umetnega  zajca ,  izredno  lepo  položen  čez  ramena ,  ter  izredno  visoke  pete  povsem  belih  čevljev ,  Izabeli  ni  bilo  več  jasno ,  za  kakšne  igrice  gre .  Najprej  je  pomislila ,  da  se  je  Estella  vključila  v  široko  razvejano  dejavnost  Ricarda  Rive ,  potem  pa  se  ji  je  posvetilo ,  da  je  najbrž  stvar  veliko  resnejša  in  ima  pred  sabo  figuro  svoje  naslednice  pri  obvladovanju  srca  in  značaja  nekdanjega  nogometaša ,  zdaj  podjetnika  Ricarda  Rive .

Smeh  ga  je  kmalu  minil .

» Potrebujem  tuš ,  brisačo  in  kakšno  obleko . «

Ko  se  je  vrnil  iz  mesta  v  ordinacijo ,  je  najprej  opazil ,  da  je  doktorica  Lumnia  Krasniqi ,  njegova  nova  partnerica ,  tudi  tam  ter  da  pacientke  ni  več .  » Smo  jo  že  zašili  in  poslali  v  bolnišnico . «

Bongo  je  zagrgral .  » Dve  ženski  ima ,  gotovo  hoče  še  kakšno .  Vem ,  kakšni  so  ti  odrasli ,  nenasitni  so  . . .  ženske  pa  trpijo  . . . «

» Vse  smo  videli ,  nadaljujmo ! «  je  Ricardo  pritisnil  na  plin .  Čolniček  se  je  dvignil  iz  vode  in  brzel  proti  obzorju .

Vasco  je  pomislil ,  da  bi  kazalo  po  prenosnem  telefonu  poklicati  doktorico  Lumnio ,  da  ne  bo  spet  prehitro  koga  zašila ,  razrezala  ali  poslala  domov  z  diagnozo ,  da  mu  nič  ni ,  ko  bi  se  ga  dalo  naročiti  za  stalno  in  še  kaj  zaslužiti  . . .  Pomislil  je  tudi  na  paciente ,  ki  se  gnetejo  v  preozki  čakalnici  in  potem  ne  bodo  delali  reklame  za  njegovo  človekoljubje .  Jasno  je ,  da  zavlačuje  z  zajtrkom ,  namesto  da  bi  že  zjutraj  reševal  nujne  primere  . . .

Gospa  da  Calatrava  se  je  prizanesljivo  nasmehnila :  » Takšni  ste  moški .  Tudi  ti ,  Vasco ,  si  zatopljen  samo  v  svoje  delo  in  ne  poznaš  drugega  kot  stetoskop  in  injekcije !  Ne  vidiš  dlje  od  svojega  nosu ! «  Potem  se  je  nečesa  spomnila  in  dodala :  » Še  pritlikavi  mehiški  zajček  ti  uide ,  da  ga  mora  potem  skrbni  vrtnar  Jo  iskati  po  gredicah  in  med  kaktusi ! «

» Ne ,  ne  spomnim  se  ga . «

S  sesalcem  po  glavi

» Ima  pa  dobre  zobe  ta  gospod  Atahualpa , «  si  je  Vasco  ogledoval  razdejanje  na  policistovi  koži .

» Zdaj  ste  pojedli ,  fantje .  Če  mi  obljubite ,  da  se  takoj  odpeljemo  v  L.  A. ,  bom  jaz  pomila  posodo ! «  Mercedes  je  opazovala ,  kako  so  Bongo ,  Gustavo  in  Salvatore  prigriznili  na  žaru  pečene  sardine ,  mastne  in  zažgane ,  in  kako  so  se  veselo  oblizovali  in  si  brisali  prste  drug  v  drugega  ter  v  klop  na  palubi . 

» To  ti  verjamem . «

Izabela  Gonzales  je  brskala  po  torbici  in  potegnila  prenosni  telefon  na  svež  zrak .

» Se  ne  moreš  odločiti  ali  te  je  jeza  minila ? «  Velasquesu  je  šlo  na  smeh .

Naslednjih  nekaj  ur  jo  je  prosil ,  da  bi  se  je  lahko  dotaknil ,  da  bi  ji  lahko  lizal  podplate ,  kolena  . . .  Kake  tri  ure  se  je  plazil  po  tleh ,  jokal ,  rotil  in  se  zaklinjal ,  da  kaj  tako  lepega ,  pregrešnega  in  sijajnega ,  kot  je  ona ,  še  ni  videl  . . .  nekajkrat  ji  je  že  slekel  majico  in  nekajkrat  jo  je  oblekla  nazaj ,  ker  ni  dovolj  prosil ,  stokal ,  jokal  ter  ni  našel  dovolj  pesniških  izrazov  za  opis  njenih  podpazduh  ali  kolenskih  vzgibov .

» Tega  ne  bom  preživel ! «  je  stokal .

» Šef ,  ne  bodite  nervozni .  Malo  Mercedes  je  treba  samo  nekam  skriti .  Za  mesec ,  dva ,  pol  leta ,  največ  leto  ali  dve ! «

» Meni  se  ne  zdi . «

» Kdo  si  pa  lahko  izbira  otroke ? «

» Seveda  ne ,  preložili  vas  bomo  na  tovorno  ladjo ,  ki  pluje  okoli  sveta ! «

» Kdo  se  je  zmenil ? «  je  zastokal  Nelson  B.  Nowak .
