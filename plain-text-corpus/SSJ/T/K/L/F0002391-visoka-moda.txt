 
februar  2005

Intervju  s  šefom  železniške  postaje  je  bil  silno  težek  in  nenavaden ,  mislim ,  da  celo  brezvezen ,  poglejte  tole ,  gospod  urednik ,  reče  novinarka ,  na  vprašanje ,  kaj  je  on  -  on  kot  šef  majhne  železniške  postaje  -  pomislil ,  ko  je  z  vlaka  na  peron  stopil  najslavnejši  človek  na  svetu ,  odgovori :  » Pomislil  sem  na  zapornice . «  Fantastičen  odgovor ,  se  nasmehne  urednik ,  kaj  bi  rada ,  neposreden  človek ,  več  mu  pomeni  varnost  kot  tista  postarana  slavna  gospa .  Kakšna  gospa !  se  začudi  novinarka ,  govorim  o  slavnem  človeku ,  o  znanstveniku ,  ki  je  prvič  na  Mars  poslal  raziskovalno  sondo .  Oprosti ,  reče  urednik ,  nisem  te  dobro  razumel .  In  kaj  je  še  rekel  šef  postaje ?  je  začelo  zanimati  urednika .  Na  vprašanje ,  ali  je  slavnega  človeka  že  kdaj  videl ,  odgovori :  » Že ,  že .  Ampak  zdaj  nimam  časa  gledati . «  Odlično ,  zavpije  urednik ,  in  tvoje  naslednje  vprašanje ?  Vprašala  sem  ga ,  ali  ve ,  od  kod  je  slavni  gospod ?  Odgovori :  » Vem ,  ne  bom  ga  motil . «  Pa  saj  se  vprašanja  in  odgovori  lepo  ujemajo ,  kaj  bi  rada ,  dvigne  glas  urednik .  Nadaljuj !  Vprašala  sem  ga ,  ali  ste  si  zapomnili  njegovo  ime ?  » Sem , «  odgovori ,  » vašega  pa  ne . «  Vauu ,  zafrkava  te ,  se  ti  ne  zdi ,  reče  urednik .  Če  to  objavimo ,  bo  šef  postaje  v  nerodnem  položaju .  Ne  bo ,  zagrmi ,  in  kaj  je  še  povedal ?  Vprašala  sem  ga  tudi ,  ali  je  na  peronu  opazil  znanstvenikovo  ženo ?  Odgovori :  » Zapornice  so  bile  zaprte ,  ko  se  je  peljala  mimo . «  To  je  slabo ,  skomigne  z  rameni  urednik ,  to  bomo  popravili ,  odgovoril  bo :  » Seveda  sem  jo  opazil ,  gledala  je  skoz  okno  in  ko  je  vlak  švignil  mimo ,  jo  je  oplazila  zapornica .  Še  zdaj  visi  na  njej . «  Se  strinjaš ?  Ne !  Tega  ni  rekel .  Je  rekel ,  zapreti  urednik .  Dobro ,  ampak  na  vašo  odgovornost .  Brez  skrbi ,  naprej ,  reče  urednik .  Ko  sem  ga  vprašala ,  ali  se  kdaj  zazre  v  vesolje ,  odgovori :  » Tudi  zapeljem  se  tja . «  Mislim ,  da  tega  ni  rekel ,  to  si  preinterpretirala  po  svoje .  Odgovoril  ti  je :  » Zapeljivo  je  tam . «  Zdaj  bi  moralo  slediti  kakšno  močno ,  neprizanesljivo ,  diskretno  vprašanje .  Na  primer :  slavni  človek ,  ki  je  izstopil  na  vaši  postaji ,  je  v  sorodu  z  vašo  družino ,  celo  z  vami .  Bo  držalo ?  Se  motim ?  In  odgovori :  » Niste  se  zmotili .  Ne  bo  držalo . «  No ,  kaj  si  ga  še  vprašala ?  Tole  je  zanimivo !  Vprašala  sem  ga ,  ali  je  Zemlja  iz  vesolja  videti  lepa ?  Njegov  odgovor :  » Če  ne  visi ,  je  padla . «  Ni  te  razumel ,  se  nasmehne  urednik .  Je ,  odgovori  novinarka .  Preberite  naslednje  vprašanje  in  odgovor !  Ali  ste  poročeni ,  ga  vprašam ?  Odgovori :  » Sem .  Predolgo .  Moja  žena  ni  želela  poročiti  železničarja . «  Ciničen  odgovor ,  zine  urednik .  Ja ,  bi  rekla .  Kaj  pa  naslednje  vprašanje ,  kaj  si  ga  še  vprašala ?  Ali  pozna  kakšnega  domačega  znanstvenika ,  na  primer  tistega ,  ki  je  čakal  na  postaji ?  Odgovori :  » Že  zadnjič  je  tu  postopal . «  Tudi  zloben  je ,  pripomni  urednik .  Zloben ?  se  začudi .  Potem  sem  ga  vprašala ,  ali  bi  sprejel  znanstvenikovo  vabilo ,  vabilo  za  polet  v  vesolje ,  na  Mars ,  na  Luno ?  » Sprejel ?  Jaz  in  moje  življenje  nista  tako  fotogenična ,  da  bi  se  splačalo  tam  zgoraj  pokuriti  en  sam  posnetek ! «  Odlično ,  stari  je  pametnejši  od  znanstvenika .  Upam ,  da  si  ga  še  kaj  vprašala ?  Seveda  sem  ga .  Vprašam  ga ,  kaj  sploh  ve  o  znanosti ,  o  raketah  in  osvajanju  vesolja .  Njegov  odgovor :  » Resničnega  življenja  sploh  ni .  Mene  so  sem  poklicali  zato ,  da  bi  se  spomnil  svoje  usode .  Trava  ne  raste  od  včeraj . «  Neverjeten  človek ,  zine  urednik ,  s  tem  tipom  se  moram  srečati .  Kje  je ?  Kje  ga  dobim ,  imaš  kak  telefon ?  Nimam ,  užaljeno  odgovori  novinarka ,  zakaj  bi  ga  sploh  imela ,  prej  ste  me  zafrkavali ,  zdaj  pa  tako  navdušenje ,  kaj  naj  rečem !  Tiho  bodi !  Kaj  je  stari  še  rekel ,  čutim  njegovo  metafizično  ozadje ,  no ,  kaj  je  še  rekel ?  Zadnji  odgovor .  Zadnji ?  vpraša  urednik ,  že ,  kar  nehala  si ?  Koza !  Kaj  je  rekel  na  koncu ?  » Spustiti  moram  zapornice ,  sicer  bo  tista  ženska  cel  dan  visela  tam  zgoraj ! «  Zakaj  pa  je  to  rekel ,  tiho  vpraša  urednik ,  kaj  si  ga  vprašala ?  Nič  posebnega ,  vprašala  sem  ga ,  kdaj  odide ?  Oprosti ,  kolegica ,  nekaj  je  tu  narobe ,  koga  si  intervjuvala ?  Dežurnega  železničarja  ali  ženo  slavnega  znanstvenika ?  Vas ,  tiho  reče ,  a  vas  lahko  še  fotografiram ?

Torek ,  11.  januar :  »

Čez  nekaj  dni  ga  je  poklicala ,  Erika  tukaj ,  je  zinila ,  idejo  imam .  Še  sedem  polic ,  je  slišala  njegov  glas .  Več  kot  sedem ,  bi  šlo ?  Ja ,  čez  dan  ali  dva  bodo  pripravljene ,  ga  je  slišala .  In  ideja ?  Aja ,  skoraj  sem  pozabila ,  a  greš  z  mano  na  dolgo  potovanje ?  Kam ?  je  bil  radoveden .  Daleč .  Čez  morje .  Grem ,  je  gromko  odmevalo  iz  slušalke ,  na  konec  sveta ,  če  želiš .  Ima  denar ?  Ima ,  dela  kot  zamorec ,  je  slišala .  Čez  mesec ,  je  še  rekla  in  prekinila  zvezo .  Prestrašila  se  je ,  stisnilo  jo  je  v  prsih ,  počutila  se  je  kot  da  hodi  po  listju ,  pod  katerim  je  lahko  brezno .  Še  nikoli  ni  nikogar  na  tak  način  vabila .  Prenaglila  se  je .  Takale  naglica  je  lahko  usodna ,  če  že  ne  nerodna  reč .  Z  neznancem  tako  daleč ?  Ni  neznanec ,  poznata  se ,  dobro  se  poznata ,  ve ,  kdo  je ,  če  je  iz  begunskega  naselja  pripeljal  otroka  v  vrtec  in  ga  spet  odpeljal ,  ni  slab  človek .  In  vse  tiste  police  . . .  Neverjetno .  Jutri  zjutraj  ga  pokliče ,  se  je  odločila .  Šla  bo  do  konca ,  povedala  mu  bo  dan  odhoda  in  ceno  potovanja .  Dovolj  ima  dolgočasnega  vrtca .  In  ko  bodo  njenemu  možu  v  kamnoseški  delavnici  Edvarda  Eferla  v  avto  naložili  okenske  police ,  bo  vse  v  najlepšem  redu ,  takrat  bo  že  daleč  proč  od  doma .

V  našem  mestu  gradi  mestno  palačo  in  miniaturno  gledališče  -  v  palači  bodo  vse  stene  v  obliki  krokodila ,  gledališče  pa  bo  podobno  budističnim  molilnim  mlinčkom  -  bestialno  se  zabava ,  ne  govori  po  naše ,  temveč  v  tujem  jeziku  razlaga ,  da  išče  drevo ,  posebno  drevo ,  hlod  nekega  drevesa .  In  išče  žago ,  kjer  bo  hlodovino  hladnokrvno  razrezal  v  deske .  In  riše  zastavo ,  ki  bo  visela  z  neba .  Pod  milim  nebom  dela  kot  črnec ,  zvečer  se  v  njem  prebudi  Norveška ,  zato  je  ponoči  divja  snežna  žival .  Le  zvezde  lahko  odkrijejo  njegovo  pravo  identiteto ,  ampak  v  zadnjem  času  tudi  zvezde  ne  več .  Odkar  so  izgubljene  v  vesolju ,  so  nebogljene ,  človek  nanje  ne  more  več  računati  razen  tujca ,  njemu  so  še  naklonjene .  Med  hojo  ves  čas  smešno  poskakuje ,  skače  v  prazne  prostore ,  da  ne  bi  s  svojimi  težkimi ,  z  norveškimi  žeblji  podkovanimi  čevlji  poškodoval  kosti  svojega  obraza .  In  ko  se  tujec  končno  umiri ,  se  prebudi  iz  svojih  sanj  in  samota  ga  nagradi  s  pogledom  v  zvezde  in  te  mu  sporočajo :  išči  in  našel  boš  les ,  išči  in  našel  boš  več  kot  les ,  išči  in  našel  boš  ogledalo ,  svojo  žensko  in  kolo ,  s  katerim  se  bosta  odpeljala  k  zvezdam ,  ampak  pazi  na  oči ,  pazi  na  svoje  oko ,  le  eno  imaš ,  brez  kosti  je  in  če  se  zlomijo ,  očesa  ne  bodo  mogli  zaceliti ,  in  pazi  še  na  čas ,  ne  prepusti  ga  svojim  gubam !  Tujec  je  v  mestu  pod  vedutami  dolgo  časa  živel  dvojno  življenje .  Ko  se  je  naučil  jezika ,  ki  ga  govori  mesto ,  je  doživel  novo  spreobrnitev :  dotik  tujega  jezika  je  bil  zanj  narobe  svet ,  dotaknil  se  ga  je  jezik ,  ki  ga  ne  bo  nikoli  razumel .  Govorim ,  je  rekel  zvezdam .  Odgovorile  so  mu ,  ne  slišimo  te .  Počutim  se  kot  mleko  v  naročju  krave ,  je  zavpil  gor  proti  Mlečni  cesti .  To  ni  nič  takega !  je  slišal  odgovor  s  ceste .  Podarite  mi  bicikel ,  podarite  mi  bicikel ,  gor  grem !  je  tulil  v  noč .  Zvezde  so  se  mu  smejale .  ( Mesto  pod  vedutami  je  mislilo ,  da  se  smejijo  prostitutke  in  gostje  v  nočnem  baru . )

Odprejo  se  vrata  lope ,  slišim  njen  glas :  pridite ,  pridite ,  čakala  sem  vas ,  žagala  bova ,  vaš  les  je  tukaj !  Žaga  tedaj  dobi  polno  hitrost ,  stečem  proti  vratom  in  vstopim  v  lopo :  stoji  tik  ob  velikem  listu  krožne  žage  in  maha  s  šalom .  Nad  njo  je  strop  iz  stekla .  Neobičajna  reč ,  glasno  zinem ,  ta  žaga ,  ta  les ,  to  steklo .  Potipam  les ,  trd  kot  vrag .  In  čuden ,  diši ,  rečem .  Čigava  je  žaga ?  Prosim ?  Zavpijem :  čigava  je  žaga ?  Aja ,  očetova ,  odgovori ,  zapuščena ,  nekoč  je  bila  največja  žaga  v  mestu .  Kje  je  oče ?  Umrl  je ,  odgovori ,  brat  ni  hotel  prevzeti ,  mene  je  žage  strah ,  bolj  tega  stekla  zgoraj  kot  hrupnega  stroja ,  oče  je  bil  obseden  od  čistoče ,  zdaj  vse  propada .  Oprostite ,  sem  vljuden ,  kje  ste  odkrili  les ,  odkod  hlodovina ?  Oče  ga  je  pripeljal  s  Kozjanskega ,  že  dolgo  od  tega ,  poznate  les ?  Počakajte ,  da  se  ga  dotaknem ,  rečem ,  zaprem  oko ,  tipam ,  hodim  gor  in  dol  ob  hlodih .  Nasmehnem  se .  S  Kozjanskega ?  Kje  je  Kozjansko ?  vprašam .  Daleč ,  odgovori .  A  vem ,  kakšen  les  je  to ?  Seveda  vem ,  rečem ,  Dianino  drevo  -  edino ,  ki  ne  daje  sence  -  poglejte ,  koliko  grč  in  brazgotin .  Začudi  se :  to  je  navaden  star  skorš ,  podoben  hruški ,  ima  drobne  sladke  sadeže  in  izumira .  Kje  pa ,  se  zasmejim ,  ne  umira ,  tukaj  je .  Kaj  boste  z  njim ?  vpraša  in  me  prime  za  roko .  Nič ,  rečem ,  srečen  sem ,  da  sem  vas  našel .  Mene ?  se  začudi .  Ja ,  rečem ,  si  z  jezikom  ovlažim  dlani  in  prste .  Dvignem  hlod ,  komaj  ga  zakotalim  na  premično  mizo ,  z  nogo  premaknem  vzvod ,  da  železne  čeljusti  zgrabijo  les .  Potem  mizo  porinem  proti  žaginemu  listu  in  ko  se  zobci  romboidne  oblike  dotaknejo  lesa ,  se  močno  zapraši  in  žaga  zacvili .  Na  pomožno  mizo  pade  debela  deska .  Diši  po  medu ,  zavpije .  Kdo  je  maloprej  vrtel  žago ?  vprašam .  Jaz ,  odgovori ,  takole ,  pokaže ,  prste  približa  vrtečemu  žaginemu  listu ,  dotakniti  se  ga  hoče .  Ne ,  zavpijem ,  pazite ,  žaga ,  ne ,  ne  . . .  Primem  jo ,  močno  objamem  in  potegnem  proč ,  jo  zavrtim  in  ko  se  njen  obraz  približa  mojemu ,  jo  poljubim .  Strastno .  Preda  se  mi .  Zamižim  in  spet  odprem  oko :  čisto  od  blizu  jo  vidim ,  pomanjšano ,  objema  me  s  celim  telesom ,  dviga  nogo  in  jo  potiska  v  moje  mednožje ,  upogiba  se  nazaj ,  opazim  njen  šal ,  ki  se  približuje  žagi ,  zaniha  nad  njo  in  ko  se  čisto  približa ,  ko  se  zobje  dotaknejo  niti ,  jih  zgrabijo  in  scefrajo  na  koščke .  In  žaga  blago  pogoltne .  In  ona  vsega  tega  sploh  ne  opazi ,  miži ,  z  ustnicami  in  slino  me  greje ,  njen  jezik  raziskuje  po  moji  notranjosti ,  ko  se  dotakne  neba  v  ustni  votlini ,  me  oko  strahotno  zaskeli .  In  spet  se  mi  prikažejo  slike  iz  špranje  in  z  žaginega  lista :  sestra ,  stopnice ,  oče ,  ozka  cesta ,  polomljen  križ ,  lopa ,  bicikel ,  kri .

Mesto  je  že  daleč .  Vozim  skoraj  dve  uri .  Z  glavne  ceste  zavijem  na  makadam ,  nekaj  časa  rinem  ob  reki ,  potem  se  avto  v  prvi  prestavi  požene  navkreber .  Plina  dodajam  le  toliko ,  da  izpod  zadnjih  koles  ne  brizga  gramoz .  Tukaj  še  nisem  bil :  prazen  prostor ,  prazen  čas ,  prazna  stvar .  Čeprav  sredi  poletja ,  je  pokrajina  vlažna  in  temna .  Poraščena  pa  kot  ciganova  glava .  Ustavim  avto ,  izstopim  in  se  skoraj  zjočem .  Pogrešam  mesto ,  pogrešam  visoke  hiše ,  steklo  na  pročeljih ,  velika  vežna  vrata ,  široko  asfaltno  avenijo ,  balkone  in  balkonska  okna ,  pogrešam  hrum  pod  svojim  oknom ,  škoda  da  prav  zdaj  ne  morem  videti  glavne  ulice ,  polne  avtomobilov  in  avtobusov  mestnega  prometa  in  taksijev  in  taksistov ,  ki  strastno  kadijo  na  svojih  postajališčih .  Mesto  je  vozel ,  iz  katerega  se  ne  rešiš  z  eno  potezo ,  mesto  je  fantazma ,  ki  ti  zaznamuje  telo ,  mesto  je  -  preprosto  rečeno  -  tatu  na  mladi  koži .  In  razumem  Kajna ,  ki  se  ni  bal  ne  mest  ne  množic .  Biti  sam  v  mestu  je  luksus ,  samovati  tu ,  kjer  sem  zdaj ,  je  samomor .  Stojim  v  pušči ,  bogu  za  hrbtom ,  cesta  takšna ,  kot  da  človek  nikoli  ni  izumil  asfalta  in  betona ,  trava  visoka ,  kot  da  ne  znamo  vključiti  štiritaktnih  motorjev .  In  drevesa !  Poraščena  so  z  vejami ,  preraščena  z  ovijalkami  in  mahom  in  listjem ,  kot  da  tu  zgoraj  od  nekdaj  prebivajo  praživali .  In  koliko  nemogočih  barv  je  v  pokrajini !  Najbolj  se  vame  zajeda  črna :  iz  groba  grozi .  Sem  gor  sem  se  pred  mnogimi  leti  privlekel  zato ,  da  bi  bil  priča  nekemu  dogodku ,  da  bom  videl ,  kakšno  življenje  so  si  tu  izmislili ,  da  bom  končno  spoznal  polirob  svoje  domovine  in  na  svoji  koži  preizkusil  moč  primitivnega  nasilja .  Sem  gor  me  je  leta  1960  poslala  profesorica  antropologije  Erika  Ergula  s  posebno  nalogo :  z  lahkoto  diplomiram ,  če  ji  pomagam  pri  raziskovalnem  projektu  z  naslovom  Zavezujoči  trenutki  slovenske  antropologije .  To ,  kar  sem  napisal  za  profesorico ,  lahko  najdete  v  kakšni  bolje  založeni  knjižnici ,  v  utopistični  študiji  z  naslovom  Varna  hiša  -  varovano  stanovanje  nasilje  nasilja .

V  zavetišče  jo  je  pripeljala  ena  od  sester .  Živela  je  na  Krasu .  Ob  slovesu  je  od  svojih  dobila  kozico  in  mati  ji  je  rekla ,  da  koza  prinaša  srečo  in  daje  mleko ,  s  katerim  lahko  nasiti  sebe  in  druge ,  ki  jih  bo ,  morda  slabotne  srečala ,  na  poti  v  Ljubljano .  In  sta  s  kozo  odšli .  Najprej  peš ,  potem  z  vlakom  v  Ljubljano .  Moja  doktorska  disertacija  nima  neposredne  zveze  s  to  živaljo ,  antropologija  sicer  govori  o  vseh  možnih  členih ,  ki  sestavljajo  verigo  od  človeka  do  narave .  Žival  nastopa  v  drugačnem  kontekstu .  Naj  to  ilustriram  s  primerom :  antropologija  je  zelo  preprosto  rečeno  tudi  moja  pot  v  tezensko  kemično  čistilnico ,  na  poti  tja  in  nazaj  srečam  ljudi ,  živali ,  rastline ;  kemična  čistilnica  je  v  tem  primeru  vrh  antropološke  znanosti ,  kajti  čistilnica  je  osnovna  baza ,  v  kateri  predmeti  postanejo  drugačni ,  sicer  še  vedno  prilagodljivi  človeku  in  naravi ,  a  drugačni  v  socialnem ,  da  ne  rečem  kemičnem  smislu .  Koza  je  žival .  To  ni  treba  dokazovati .  S  kozo  se  človek  dopolnjuje ,  njeno  mleko  je  zame  imperativ  lakote .  Koza  ni  imperij ,  kot  je  imperij  dandanes  postala  krava .  Koza  presvetlih  uršulink  pa  je  sploh  nekaj  specifičnega .  Ko  se  je  žival  privadila  življenju  v  kloštru ,  je  postala  inventar ,  potni  list ,  osebna  izkaznica ,  postala  je  vse  -  poln  želodec  -  lahko  se  je  podelala ,  kjer  se  je  hotela ,  lahko  je  meketala ,  ležala  sredi  kuhinje ,  se  zaganjala  v  ljudi  nekega  dne  celo  v  pomožnega  škofa ,  ki  je  hodil  s  Trnovega  jest  k  uršulinkam .  V  pohorski  vasici ,  kjer  sem  dobila  idejo  za  doktorat ,  bi  morali  svoje  življenje  organizirati  po  samostanskih  načelih .  Zakaj ?  Odgovor  je  preprost .  Samostanarji  bi  gladko  iz  svojih  vrst  izločili  očeta  mlade  mamice .  Prezir  bi  bil  pokopan ,  mladi  očka  bi  se  odločil  za  poroko  in  cela  vas  bi  imela  od  poroke  koristi  in  obiske .  Poroke  pa  ni  bilo ,  ostala  je  sama  z  otrokom  in  s  svojim  sitnim  očetom ,  mladenič  je  zbežal  v  dolino ,  trdna  kmetija  je  propadla ,  bogati  kmet  se  je  obesil ,  njegovo  ženo  so  odpeljali  v  Ormož .  Na  tem  primeru  sem  dokazala ,  da  imperij  polnega  krožnika  še  ni  garancija  za  dobro  življenje .  Kaj  pa  je  imperij  krožnika ?  Bom  ponazorila  s  primerom  koze  iz  kuhinje  pri  uršulinkah .  Koza  se  je  nekega  jutra  zbudila  zelo  zgodaj .  Zameketala  je  in  vstala  -  če  je  slabo  spala ,  je  izgubila  ravnotežje  -  na  gladkih  opečnatih  tleh  ji  kopita  niso  dobro  prijela ,  zgrmela  je ,  udarila  s  telesom  po  mizi ,  na  kateri  so  dežurne  sestre  pripravljale  zajtrk  zase  in  za  pomožnega  škofa .  Nazadnje  je  po  tleh  zgrmela  na  božič .  Kozi  pa  tistega  dne  ni  spodrsnilo ,  nerodno  je  stopila  v  lonec ,  ki  so  ga  sestre  prejšnji  večer  odložile  na  tla ,  da  bi  se  v  njem  čim  prej  ohladila  juha ,  zajemale  so  jo  kar  s  tal  in  jo  nosile  na  mizo  v  jedilnico .  Ko  je  zjutraj  prisopihal  škof ,  si  je  zaželel  včerajšnje  juhe .  Mož ,  niti  sestre  uršulinke  niso  vedeli ,  da  je  zjutraj  koza  padla  in  ko  se  je  pobirala  s  tal ,  je  lovila  ravnotežje  in  stopila  v  lonec  juhe ,  še  pred  tem  pa  si  je  na  robu  lonca  razklala  del  kopita .  Kopito  ali  kozji  noht  je  padel  v  juho .  Sestre  so  lonec  dvignile  koza  se  je  sama  in  na  štedilniku  pogrele  juho  za  škofa .  Dobro  so  jo  premešale ,  glavna  kuharica  jo  je  poskusila ,  se  namuznila  in  me ,  ker  sem  med  prazniki  ostala  v  Ljubljani ,  da  bi  naštudirala  zadnji  predmet  pred  diplomo ,  določila  za  dežurno  raznašalko  zajtrka ,  kosila  in  večerje .  Juho  sem  odnesla  škofu ,  se  priklonila  in  krožnik  položila  na  mizo .  Že  ko  sem  nesla  krožnik ,  me  je  iz  juhe  gledala  neka  stvar ,  nek  špičast  predmet ,  mislila  sem ,  da  iz  juhe  štrli  kost ,  medtem  ko  je  meso  potopljeno  v  juhi .  Vidite ,  v  takem  primeru  je  tudi  antropološka  znanost  nemočna .  Radovednost  je  kraljica  antropologije ,  ampak  nisem  mogla  s  prstom  pobroditi  po  juhi  in  se  prepričati ,  če  je  v  krožniku  kost ,  meso  ali  kaj  drugega .  V  tisti  pohorski  vasi ,  kjer  so  vsi  vaščani  pomagali  mladi  mamici ,  sem  doživela  antropološki  šok :  ljudje  so  se  do  mene  in  do  mojega  raziskovalnega  dela  v  nekem  trenutku  začeli  vesti  zelo  nasilno .  Ustrašili  so  se  me .  Izborila  sem  si  nepričakovano  pravico  preživeti  dan  z  mamico  in  dojenčkom .  Želela  sem  od  znotraj  opazovati  dogodek ,  bila  sem  ovira :  oče  ni  več  grozil  svoji  hčeri  in  njenemu  otrokcu .  In  koza  je  bila  v  podobni  vlogi :  bila  je  ovira  uršulinkam ,  ki  so  jedcem  dovolile  jesti  juho ,  in  meni ,  brezskrbnici ,  ki  sem  škofu  odnesla  juho .  Kozji  noht  je  veselo  plaval  še  potem ,  ko  sem  juho  odložila  na  mizo .  Škof  me  je  lepo  pogledal ,  svojo  roko  položil  na  mojo  in  me  malo  zadržal .  V  kuhinji  se  je  oglasila  koza .  Meketala  je  kot  obsedena ,  mogoče  se  je  udarila  v  boleče  kopito .  A  ti  si  pa  nova  tukaj ?  me  je  nagovoril  pomožni  škof  in  mi  pomežiknil .  Ravno  nova  ne ,  prvič  pa  strežem ,  študiram  antropologijo ,  tukaj  stanujem  po  zaslugi  gospoda  Trstenjaka .  Opazila  sem ,  da  je  škof  grdo  zavil  z  očmi ,  ko  je  zaslišal  ime  uglednega  učenjaka ,  potem  pa  rekel ,  a  antropologijo ,  lepo ,  lepo ,  potemtakem  ljubite  božje  stvarstvo  v  celoti .  A  ljubite  sleherno  stvar ,  rastlino ,  žival ,  tole  juho ,  ta  krožnik ,  mojo  roko ?  Vse  stvarstvo ,  gospod  pomožni  škof ,  sem  tiho  rekla  in  umaknila  roko ,  dober  tek .  Škof  je  prikimal ,  vzel  žlico ,  jo  obrisal  v  namizni  prtiček  in  pomešal  juho .  Ritensko  sem  se  umaknila .  Ko  sem  prijela  kljuko  kuhinjskih  vrat ,  je  zagrmelo .  Ozrla  sem  se ,  škof  je  vpil ,  preklete  babe ,  prekleta  golazen ,  lani  svinjsko  oko  v  juhi ,  letos  svinjski  noht ,  kaj  pa  drugo  leto ?  Stekla  sem  nazaj ,  ga  prijela  za  roko  in  jo  vlekla  dol .  Ti ,  antropologinja !  se  je  spomnil  mojega  študija ,  ti  si  to  naredila ,  z  drugo  roko  je  meril  na  mizo  in  kazal  košček  kopita .  Prepoznala  sem  ga .  Kozje  je ,  sem  rekla ,  od  koze  iz  kuhinje !  Kaj ?  Koze ?  Iz  kuhinje ?  Si  znorela ,  nesramnost  pa  takšna !  je  vil  roke ,  izgubil  ravnotežje  in  padel  name .  Močno  je  pritisnil  na  moje  prsi ,  začutila  sem  njegovo  težo ,  komaj  sem  vdihnila ,  a  še  imela  toliko  moči  in  zraka  v  pljučih ,  da  sem  zavpila  od  bolečine .  V  jedilnico  so  pritekle  sestre ,  med  vrati  je  stala  koza .  Glavna  kuharica  je  molila ,  kaj  pa  delate  gospod ,  o  moj  gospod ,  tako  mlada  je  še ,  namoči  zemljo  s  solzami  svoje  radosti  in  ljubi  te  solze ,  o ,  Gospod ,  o ,  Gospod ,  vi  pa  vstanite ,  gospod  pomožni  škof ,  dekle  bo  škripnilo  pod  vami .  Kaj  ste  mi  dali  v  juho ?  je  spet  zagrmel .  Nič .  Ko  je  vstal ,  je  prijel  kopito  in  pokazal ,  kozje  je ,  kaj ,  naj  jo  vidim ,  držite  kozo ,  primite  jo ,  je  vpil  in  stekel  proti  vratom .  Koza  ga  je  čakala .  Ko  jo  je  hotel  prijeti ,  se  je  umaknila  in  škof  je  udaril  z  glavo  v  vrata ,  ki  so  se  tisti  hip  zaprla ,  koza  jih  ni  več  zadrževala .  O ,  moj  Bog ,  o ,  moj  Bog ,  je  ponavljal  pomožni  škof ,  se  prijel  za  glavo ,  nad  očesom  je  bila  rana ,  iz  nje  je  polzela  kri .  Škof  se  je  sesedel ,  a  ne  od  bolečine ,  od  strahu  in  presenečenja ,  videti  kozo  v  samostanu  je  prej  bližje  čudežu  kot  resnici .  Iz  njega  so  zlezle  svete  besede ,  ki  sem  si  jih  za  vekomaj  zapomnila :  Kdor  veruje  vame ,  ne  veruje  vame ,  temveč  v  tistega ,  ki  me  je  poslal !  Sestre ,  ki  so  priletele  od  vsepovsod ,  so  nemočne  vile  roke ,  lastnica  koze  pa  je  rekla ,  gospod  pomožni  škof ,  kdor  vidi  mene ,  vidi  kozo ,  ki  sem  jo  jaz  poslala  nad  vas !  Oprostite !  Mož  v  črnem ,  pravzaprav  v  belem ,  kajti  pod  plaščem ,  do  vratu  nabranem ,  je  nosil  bele  dolge  gate .  Smešna  figura ,  sem  pomislila  in  se  obrnila  v  kot  in  se  zasmejala .  Ampak  pomožni  ni  odnehal ,  sedel  je  v  kotu  in  iz  njega  je  spet  bruhnilo  nekaj  nerazumljivih  besed :  Prišel  sem  kot  luč  na  svet ,  a  nihče ,  ki  veruje  vame ,  ne  ostane  v  temi .  Obrnila  sem  se ,  se  sklonila  k  škofu  in  se  mu  opravičila ,  jaz  sem  kriva  za  nečednosti ,  sodite  mi ,  ubogala  bom .  In  potem  so  se  nad  škofovo  glavo  in  njegove  gate  sklonile  vse  sestre  in  ga  prosile  odpuščanja  in  milosti .  Za  kozo  seveda ,  da  bi  lahko  ostala  v  kloštru .  Nekaj  časa  nas  je  gledal ,  a  ko  je  prišel  k  sebi ,  vsaj  tako  smo  mislile ,  je  zamahnil  z  roko ,  prekleta  koza ,  preklete  uršulinke ,  potem  počasi  vstal  in  odšel  s  sklonjeno  glavo .  A  je  poparjen ?  je  vprašala  lastnica  koze .  Poparjen  ni ,  lačen ,  je  rekla  glavna  kuharica  in  nas  nagnala  v  kuhinjo .  Na  sredi  prostora  je  ležala  koza .  Njene  oči  so  bile  zaprte .  Imele  smo  občutek ,  da  nas  gleda ,  da  celo  potiho  joče .  Tisti  jok ,  tisti  kozji  izraz ,  tako  mil  in  strasten  hkrati ,  me  še  zdaj  spominja  na  otrokca ,  ki  se  je  rodil  na  Pohorju .  Nezaželen  dojenček  je  postal  zaželen ,  to  je  bil  imperativ ,  ki  me  je  gnal  do  konca .  Vztrajati  moram ,  sem  si  prigovarjala ,  ne  smem  zapustiti  mlade  mamice ,  lahko  vse  pokvarim ,  sem  bila  prepričana .

Ko  sestra  odide  -  vrata  pusti  priprta  -  stopim  k  oknu ,  ga  odprem  in  globoko  vdahnem  svež  jutranji  zrak .  Nadzorni  agent ?  Kaj  bi  le  rad ,  pomislim  in  primem  pozlačeno  skledo ,  ki  stoji  na  okenski  polici  darilo  umrlega  pacienta  jo  dvignem  in  prav  takrat ,  ko  jo  nameravam  spustiti  na  parkirišče  pod  svojim  oknom ,  s  ceste  zavije  reševalec  z  vključeno  sireno .  Tako  zgodaj ,  zinem  predse ,  zaprem  okno ,  zlato  skledo  postavim  na  mizo  in  se  pripravim  na  sprejem  reševalne  ekipe .

Kodričeva  Visoka  moda  po  svoji  oblikovni  inovativnosti ,  iskrivi  resnicoljubnosti  in  hrepenenju  po  krojenju  zgodb  izstopa  iz  sodobne  slovenske  produkcije .
