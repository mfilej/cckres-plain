 
Renata  Ažman

Ti  se  spremaš  na  dalek  put ,  moje  misli  su  s  tobom .  Leti ,  leti  daleko ,  iznad  dubokih  voda ,  lastavica  moja  mala  …  tvoja  krila  su  meka ,  lastavica  moja  mala  …  uđi  u  njegov  san  …

Ruža  ni  iz  Slovenije .  Živela  je  v  neki  obmejni  vasi  na  brdovitem  Balkanu ,  srce  pa  jo  je  zaneslo  na  Sever .  Precej  na  Sever .  Na  veoma  severni  Sever .  Z  Ružo  sva  se  spoznali  na  morju .  In  potem  sva  se  obiskovali ,  eno  leto  sva  bili  celo  cimri ,  ko  je  ona  prišla  študirat  v  Ljubljano .  Pa  ji  ni  preveč  dišalo  in  se  je  kmalu  vrnila  nazaj  k  svojim  koreninam ,  v  Zagreb .  Zdaj  se  redno  slišiva ,  ampak  ne  vsak  dan .  Mednarodni  impulzi  so  …  dragi .  Ružo ,  dušo ,  volim  te .  Cut .

Sveti  angel ,  varuh  moj ,  bodi  vedno  ti  z  menoj .  Stoj  mi  noč  in  dan  ob  strani ,  vsega  hudega  me  brani .  Vodi  me  in  …  čuvaj  Klavdijo  in  Matejo .  In  Ružo .  In  Tičo  in  Urško  in  Lučko .  In  Nino .  In  Jasno  in  Igorja  in  Kristjana  in  Davida  in  …  in  …  vse  dobre  ljudi  na  tem  svetu .  Amen .

S  Karmen  sva  bili  vrsto  let  cimri .  In  najboljši  prijateljici .  Zame  so  bili  to  lepi  časi ,  čeprav  sem  bila  prav  takrat  v  najhujši  krizi .  In  Karmen  mi  je  vedno  stala  ob  strani  in  mi  pomagala  po  svojih  najboljših  močeh .  Za  to  ji  bom  vse  življenje  hvaležna .  In  za  to ,  da  nikoli  ne  izklopi  mobitela .  Brez  nje  …  ne  vem .  Jutri  greva  z  Olijem  k  njej  na  kosilo .  Pravi ,  da  bo  presenečenje .  Komaj  čakam .

1.4 .  Nazaj  v  prihodnost

Rada  bi  nekomu  naslonila  glavo  na  ramo ,  rada  bi  zaspala  v  njegovem  naročju .  Upam ,  da  ga  bom  našla .  Če  ne  zdaj ,  pa  v  kakšnem  od  prihodnjih  življenj .  Jaz  v  te  stvari  kar  verjamem .  V  zadnjem  letu  se  mi  je  zgodilo  nekaj  stvari ,  ki  so  me  prepričale  v  to ,  da  Bog  je  in  da  tistim ,  ki  hočemo  videti  kaže  pot .  Z  drobnimi  znamenji ,  ki  jih  ponavadi  sploh  ne  vidimo ,  ampak  se  jih  začnemo  zavedati  šele  potem ,  ko  so  že  mimo .  Vsak  od  nas  se  mora  sam  odločiti ,  ali  bo  bral  ta  znamenja  in  se  ravnal  po  njih ,  ali  pa  bo  živel  brez  njih .  Brez  Boga .  To  je  težka  odločitev ,  saj  so  božja  znamenja  včasih  tudi  takšna ,  ki  ne  sodijo  v  ustaljene  sisteme  sodobne  človeške  družbe .  Nič  ne  rečem ,  v  zadnjih  desetletjih  je  bilo  v  tej  smeri  narejenih  precej  korakov .  Postali  smo  bolj  odprti ,  tolerantni  in  svobodni .  Nekateri .  Večina  pa  še  vedno  ne .  Zato  je  v  taki  družbi  težko  živeti .  Treba  bo  v  svet .  Resno  razmišljam  o  tem ,  da  bi  prodala  stanovanje  in  šla  živet  nekam  v  tujino .  Morda  na  sever .  Morda  na  jug .  Nekam ,  kjer  bom  na  vsakem  koraku  srečevala  vesele  ljudi . 

Ne  daj  se ,  Ines .  Ružo  dušo ,  znaš  šta  je  novo  u  Zagrebu ?  Ines  se  dala .  A ,  več  si  znala .  Pa  da .  To  je  star  vic .  Ej ,  Frane .  Sječaš  se ?  …  drukčijim  pokretima  i  navikama  …  imala  si  više  ukusa  od  mene  tvoja  soba ,  divota  …  pratila  me  sledečeg  jutra  oko  devet  do  stanice  …  u  večernjem  sam  odjelu  i  opkoljen  pogledima  …  ne  daj  se ,  mladosti  moja .  Ne  daj  se ,  Ines .

Ena  Blaševičeva  pesem  me  bo  večno  spominjala  na  Irmo .  Poleg  majhnega  srebrnega  uhančka ,  ki  ga  že  16  let  nisem  snela .  Šetnajst  let ,  moj  Bog ,  je  res  že  minilo  toliko  časa ?  Spomnim  se  vsega ,  kot  bi  bilo  včeraj .  Tvoje  mame  na  pogrebu ,  tvojega  rdečega  plašča  in  tvojih  modrih  oči .  So  bile  modre ?  Vidiš ,  tega  se  pa  ne  spomnim .  Tega  se  morda  spomni  Stane .  Ki  je  medtem  že  našel  …  ne  vem .  Z  njim  nimam  stikov .  On  je  zdaj  v  akademskih  vodah ,  ti  si  bila  del  njegovega  prejšnjega  življenja .  Dolgo  je  rabil ,  da  te  je  prebolel .  Če  te  je .  Če  te  sploh  kdaj  bo .  Ne  vem .  Jaz  vem ,  da  te  ne  morem  pozabiti .  In  nočem .  Še  vedno  hodim  na  Podpeško  jezero  in  obujam  spomine  na  tiste  dni  …  ko  si  se  še  smejala  in  sva  skupaj  čofotali  v  vodi .  Ob  vodi .  Po  vodi .  In  skakali  čez  preširoke  potoke ,  čez  katere  ni  skakal  še  nihče .  Vsaj  ne  na  tistem  mestu .  Kot  Amazonka  je ,  si  rekla .  In  …  tista  pesem  …  Jesen  stiže ,  Dunjo  moja  …  me  bo  večno  spominjala  na  tisti  večer  …  mati  beše  več  budna  i  brzo  se  prekrstila  …  ko  me  je  na  mizi  čakal  listek ,  na  katerem  je  z  lepo  pisavo  pisalo :  Irma  je  umrla .  Nič  več  in  nič  manj .  Samo  to .  Irma  je  umrla .  Bolelo  je .  Zelo  je  bolelo .  Potem  sem  poklicala  Vero .  Ni  še  vedela .  Dolgo  sva  se  pogovarjali .  Dan  po  pogrebu  je  prišla  v  Ljubljano .  Na  železniški  postaji  sva  jo  čakala  s  Stanetom .  Skupaj  smo  šli  na  pokopališče ,  potem  pa  k  meni .  Na  pogovor .  Govorila  je  v  glavnem  ona .  In  nama  pojasnila  nekaj  stvari .  Predvsem  to ,  da  je  bila  to  n - j-e - n-a  odločitev  in  da  ne  smeva  prevzemati  nikakršne  odgovornosti .  Imela  je  to  pravico  …  potem  smo  jokali .  In  to  je  to .

Vrijeme  malih  pesnika ,  vrijeme  riječi ,  koje  same  sebi  zatvaraju  usta  …  vrijeme  tišine ,  u  koji  se  razsipaju  kost  i  …  s  suzama  u  očima  …  stare  čarape  poezije .

Klical  N.  N.  …  Če  grem  v  kino .  Grem .

Love  me  tender ,  love  me  do  …  take  me  to  your  heart  …  and  we'll  never  part  …  for  my  darling ,  i  love  you  and  i  allways  will .  Till  the  end  of  time .  Love  me  tender ,  love  me  true  …

Gdje  mi  duša  spava ,  nikad  nečeš  saznati ,  pokrit  če  me ,  draga ,  žuto  lišče  ljubavi .

Enkrat  sva  šli  z  Irmo  …  ne  smem  tega  poveda  …  Ok .  Šli  sva  na  večerjo  v  vas  Bevke .  Na  glavi  je  imela  kavbojski  klobuk ,  obuta  pa  je  bila  v  jahalne  škornje .  Visoka ,  blond ,  v  usnju  in  s  klobukom  na  glavi  je  vkorakala  v  najbolj  kmečko  od  vseh  kmečkih  gostiln  in  se  vsedla  za  najbližjo  mizo .  Snela  je  klobuk ,  si  šla  z  roko  skozi  blond  lase  in  naglas  rekla :  » Pol  litra  cvička ,  prosim .  In  kaj  za  pojest  … «  Natakar  je  izpustil  pladenj  in  brž  skočil  k  njej ,  da  bi  si  zapisal  naročilo .  Meni  je  šlo  pa  na  smeh .  Naročila  je  narezek  in  pol  litra  cvička .  Proslavljali  sva  dobro  opravljen  izpit  iz  Politične  ekonomije .  Ona  ga  je  naredila  z  10 ,  jaz  pa  s  7 ,  pa  nobene  to  ni  motilo .  Ona  je  prebrala  stokrat  več  knjig  kot  jaz  in  bila  je  lepša  in  pametnejša  od  mene .  Perfektno  je  govorila  angleško  in  nemško  in  ne ,  nikoli  nisem  bila  zaljubljena  vanjo .  Bili  sva  prijateljici .  Potem  pa  …  počivaj  v  miru ,  Irma .  Ne  bom  več  po  nemarnem  izgovarjala  tvojega  imena .  Oprosti .  See  you .  Ni  me  strah  smrti .  Tudi  tebe  ni  bilo  strah  tistega  vlaka .  Bila  si  pogumna .  In  vedno  mi  bo  žal ,  da  me  tistega  večera  ni  bilo  doma .  Bi  se  oglasila ?  Ali  pa  bi  šla  mimo  …  naprej  …  svojo  pot .  Svojo  zadnjo  pot .  Velikokrat  grem  tja  in  razmišljam  o  tem .  Pa  ne  bom  nikoli  vedela .  Mi  bo  pa  vse  življenje  žal .  To  pa .

Ko  hodiš  po  cesti  in  te  je  strah  pločnika ,  po  katerem  hodiš ,  semaforjev ,  ljudi ,  ki  te  sploh  ne  opazijo  in  tistih ,  ki  te  poznajo  teh  še  najbolj .  Potem  bodo  spraševali  …  fak.  Kaj  naj  jim  rečem ?  Da  sem  v  krizi ?  Da  me  je  strah ?  Da  sem  v  depri ?  Kaj  naj  jim  rečem ?  Kako  beden  občutek .  In  še  bolj  beden  razlog .  Strah .  Ta  prekleta  kuga  enaindvajsetega  stoletja . 

Tudi  za  Frančiška  Asiškega  mi  je  prva  povedala  Irma .  Prebrala  je  njegovo  biografijo  in  je  bila  čisto  navdušena  nad  njim .  Da  je  bil  žurer  in  ženskar ,  dokler  ga  niso  v  Peruggi  zaprli .  V  zaporu  se  je  spokoril  za  svoje  grehe ,  našel  Jezusa  Kristusa  in  ko  je  prišel  iz  zapora ,  je  vse  svoje  premoženje  razdelil  med  reveže ,  sam  pa  se  je  kot  berač  napotil  po  svoji  poti .  Njegovi  someščani  so  ga  proglasili  za  norega ,  pa  se  ni  dal .  Kmalu  po  smrti ,  4.  oktobra  1226 ,  ga  je  papež  razglasil  za  svetnika ,  v  rodnem  Assisiju  pa  so  mu  postavili  mogočno  cerkev ,  v  kateri  hranijo  tudi  njegove  posmrtne  ostanke .  Bila  sem  v  tisti  cerkvi  in  res  je  veličastna .  Tudi  njegove  posmrtne  ostanke  sem  videla . 

Zaspala  pred  televizorjem . 

Moram  takoj  povedat .  Nisem  bila  ne  v  Betlehemu  ne  v  Jeruzalemu .  Je  bilo  v  Tel  Avivu  tako  v  redu ,  da  se  mi  ni  dalo  nikamor .  Za  božič  smo  jedli  zelenjavno  juho  in  tako  zadostili  vsem  formalnim  kriterijem  velikega  večera .  Za  novo  leto  pa  smo  si  privoščili  dva  piščanca  in  goro  prilog .  Polnoč  sem  dočakala  v  svoji  sobi  v  dobri  družbi ,  s  kozarcem  penine  v  rokah .  Ostalo  pa  lepo  po  vrsti  kot  so  hiše  v  Trsti .  Sploh  ne  vem ,  kje  naj  začnem .  Zato  je  najbolje ,  da  neham .  Za  zdaj .  Ko  bo  čas ,  se  bo  tale  knjiga  itak  do  konca  napisala  sama ,  kot  se  je  tudi  doslej .  Ne  vem ,  kaj  v  meni  narekuje  besede  in  stavke ,  ampak  nekaj  je .  Kao .

Ramat  Gan  je  razkošno  blokovsko  naselje  na  obrobju  Tel  Aviva .  Tam  so  bogati  židovski  starši  svoji  hčerki  kupili  stanovanje .  In  ko  je  prišla  na  obisk  mama ,  je  na  roki  nosila  tak  diamant ,  da  bi  midva  z  Olijem  razkošno  živela  od  njega  do  konca  najinih  dni .  Pa  še  bi  ostalo .  Kar  prijelo  me  je ,  pa  sem  pomenljivo  vprašala :

Danes  je  četrtek  in  okoli  dvanajste  grem  v  mesto .  Ker  sem  izgubila  zdravstveno  kartico ,  moram  dobiti  novo ,  ob  enih  pa  sva  povabljena  k  Saletu  na  kavo .  » In  pripelji  buldija , «  mi  je  včeraj  zabičal  v  telefon .  Pa  ga  najbrž  ne  bom ,  ker  je  še  vedno  malo  bolan .  Bolje  je ,  da  je  na  toplem ,  pa  čeprav  se  polula  na  tepih .  Moj  fant .  Edini ,  ki  mu  brezpogojno  verjamem  in  zaupam .  Je  to  normalno ?

…  svirajte  nočas  za  moju  dušu  dok  se  ne  razdani  svirajte  tužno  kao  te  noči ,  kad  smo  se  rastali  …  nema  te  pjesme  nema  tog  vina  da  te  zaboravi  …

Danes  je  nedelja  in  jaz  sem  že  napisala  pol  članka  o  Ediju  Šelhausu .  Zdaj  bova  z  Olijem  počasi  odrinila .  Najprej  k  mami ,  potem  h  Karmen  in  Srečku  na  kosilo .  Rekla  mi  je ,  da  bo  nekaj  dobrega .  Komaj  čakam .  Mami  bom  nesla  obaro ,  ki  je  ostala  od  včerajšnjega  kosila .  Zelo  je  dobra ,  samo  knedlčki  so  se  mi  razkuhali .  Drugič  jih  moram  narediti  iz  moke  in  ne  iz  gresa .  Na  napakah  se  učimo ,  neeej ?
