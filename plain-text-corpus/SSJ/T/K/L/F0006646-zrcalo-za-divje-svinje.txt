 
Med  ogromnimi  starimi  drevesi  so  ob  ne  velikem  ognju  sedele  pošastne  postave ,  nepremično  kot  zlovešči  kipi .  Spredaj  so  ležali  na  nek  čuden ,  obreden  način  zloženi  razkosani  deli  človeškega  bitja  brez  glave .  Glava  je  bila  pokonci  položena  v  žerjavico .  Bila  je  močno  osmojena ,  počrnela ,  las  ni  bilo  več ,  ušesa  in  nos  so  se  že  spremenili  v  skrivenčeno  oglje .  Stisnjeni  zobje  so  režali  brez  ustnic .  Ampak  oči ,  te  so  še  bile  na  svojem  mestu .  Dve  beli ,  od  vročine  strjeni  krogli .  Brez  trepalnic .  Brez  vek .  In  ti  beli  krogli  sta  na  nekakšen  nedoumljiv  način  izražali  moč .  In  mir .  Nobenega  trpljenja .

Kanibalizem  očitno  mora  biti  prisoten  v  vsaki  kolikor  toliko  resni  religiji .  Konec  koncev ,  ali  duhovnik  pri  obhajilu  ne  pospremi  svojega  daru  z  besedami :  kristusovo  telo ?

KAKO  SE  JE  VSE  ZAČELO

» Tisti  trenutek  bi  se  oblekel  in  odšel  domov .  Kar  sam  …  Kar  peš  …  Četudi  ponoči  … «

Zarečenega  kruha  sem  jedel ,  da  se  je  kar  kadilo .  Kar  nekajkrat  bi  se  bil  skoraj  poročil ,  pa  me  je ,  izgleda ,  moral  sam  angel  varuh  pred  tako  nesrečo  obraniti  …  Brez  dekleta  sicer  nikoli  nisem  dolgo  časa  zdržal ,  z  njim  pa  tudi  ne ;  ker  je  imel  očitno  sam  parkljasti  svoje  kremplje  vmes ,  sem  jih  pridno  menjal ,  in  brž  ko  me  je  ena  zapustila ,  se  je  kaj  kmalu  druga  našla .  In  vedno  znova  se  je  pojavila  ista  težava :  ona  se  je  hotela  poročiti  in  otroke  imeti ,  jaz  pa  ne  preveč  …  In  ko  je  nad  tem ,  da  se  mi  bo  dalo  prstan  natakniti ,  dokončno  obupala ,  je  odšla .  Potlej  se  ji  je  želja  ponavadi  izpolnila ;  res  se  je  poročila  in  imela  otroke  …  Kdaj  pa  kdaj  se  je  kakšna  taka  srečno  poročena  znala  za  kratek  čas  tudi  vrniti ,  kar  ima  spet  svoje  dobre  in  slabe  strani .  Slaba  stran  je ,  če  ne  moreš  pri  ljubici  doma  prespati ,  dobra  pa ,  ker  so  poročene  ženske  varnejše ,  manj  sitne  in  te  bolj  pri  miru  puste ;  bigamija  je  vendar  strogo  prepovedana  in  celo  kazniva !  Hvala  bogu !

» O ,  če  pa  vse  veste , «  sem  se  spakoval ,  » potem  vam  mora  biti  jasno ,  da  se  ne  mislim  vezati  in  do  konca  življenja  prenašati  bog  ve  kakšne  tečnobe ,  ki  me  bo  leta  in  leta  žrla  in  sekirala ! «  Potem  sem  še  malo  pomislil  in  pribil :

» Na  zdravje ! «

» Na  …  hm ! «  Nisem  imel  pojma ,  komu  ali  čemu  naj  nazdravim .  Neugledni ,  ceneni  kozarčki  so  se  dvignili ,  narahlo  trčili  in  se  zvrnili .  Glu  glu ,  je  rekla  pijača ,  ko  je  stekla  po  grlih .

Ali  sedaj  tudi  jaz  verjamem  v  horoskope ,  pardon ,  natalne  karte ?  Tjaaa ,  ne  …  vem  …

Bližal  se  je  zadnji  vikend  v  novembru .  Bilo  je  nenavadno  toplo  za  ta  letni  čas ;  čeprav  ni  bilo  nobenega  mraza ,  pa  vreme  v  Ljubljani  ni  bilo  preveč  naklonjeno  tistim ,  ki  bi  se  želeli  sprehajati .  V  radijskih  poročilih  so  napovedali  sicer  suho ,  toda  oblačno  vreme ,  dnevne  temperature  ob  morju  naj  bi  dosegle  okrog  trinajst  stopinj ,  nočne  pa  žal  samo  šest .  Morda  pa  bi  kazalo  skočiti  na  morje ?  Pobrskal  sem  po  časopisu  in  prebral ,  da  je  temperatura  morja  še  vedno  petnajst  stopinj .  Kar  pomeni ,  da  ni  nič  groznega ,  če  se  ga  človek  najprej  dobro  nažehta  in  potem  pade  v  vodo .  Kar  pomeni  tudi ,  da  v  barki ,  ki  plava  na  vodi ,  ponoči  ne  bo  tako  hladno .  In  kot  da  bi  ga  priklicalo  moje  razmišljanje ,  se  je  tisti  trenutek  primajal  k  meni  Zvone ,  dolgoletni  prijatelj ,  široka  duša  v  še  širšem  telesu ,  s  katerim  sva  že  marsikatero  žaltavo  razdrla .

Že  čez  deset  minut  mi  je  Tanja  telefonirala  nazaj .  Kar  brez  sape  je  bila  od  navdušenja :

» Seveda  bosta  prišli , «  sem  odvrnil .  » Za  Jawo  sicer  ne  morem  reči ,  ker  je  ne  poznam  dobro .  Tanja  pa  bo  garantirano  prilezla  tudi  po  vseh  štirih ,  če  ne  bo  šlo  drugače ! «  Preteklo  je  nekaj  časa ,  preden  je  počasi  povzel :

» Ti ,  Arthurson ,  saj  onih  dveh  ne  bo .  Deset  minut  sta  že  zamudili .  A  čva  kr  spizdit ? « 

» Ah ,  daj  no , «  je  odmahnil  z  roko ,  » saj  si  dovolj  brihten ,  se  boš  že  česa  domislil  … «

Moralo  je  biti  okrog  treh  popoldne ,  ko  smo  izpluli .  Vetra  ni  bilo  dovolj ,  da  bi  bilo  vredno  razviti  jadra .  Obrnil  sem  proti  Piranu .  Dekleti  sta  sedeli  na  ladijskem  kljunu  in  se  živahno  pogovarjali .  O  čem ,  zaradi  brnenja  motorja  ni  bilo  mogoče  slišati .  Vključil  sem  avtomatskega  pilota ,  naravnal  smer ,  za  vsak  slučaj  na  globinomeru  nastavil  alarm ,  da  ne  bi  nasedli ,  in  se  napotil  v  kajuto .  Zvone  je  že  brkljal  v  kuhinji ;  pripravljal  je  velik  lonec  kuhanega  vina  in  velikanski  narezek  iz  pršuta ,  prekajenega  jezika  in  različnih  salam .  Zraven  je  naložil  vsaj  pet  različnih  vrst  sira .  Seveda  je  bil  med  njimi  tudi  njegov  pravi  parmezan  iz  Parme  …

» To  bo  za  predjed , «  je  zacmokal ,  medtem  ko  je  rezljal  kisle  kumarice .  Zvone  bi  moral  biti  kipar ;  njegove  kumarice  so  bile  čista  umetnina .  Ampak  ti  hudir ,  zakaj  pa  nikjer  ni  videti  oliv ?  Zagnal  sem  paniko .

» A  so  dobre ,  he  he , «  se  je  zadovoljno  hihital ,  » to  so  prave  sicilijanske  olive ,  kupil  sem  jih  prejšnji  mesec  v  Italiji ,  na  kilo  … «  Potemtakem  niso  grške .  Kot  poznavalec  oliv  si  ne  bom  kruha  služil  …  Ampak  kar  je  res ,  je  res :  lepa  oliva  lepo  mesto  najde !

» Ne , «  je  lakonično  odgovorila ,  » ampak  že  od  malega  verjamem ,  da  obstaja  sreča ,  ki  sem  jo  vedno  iskala ,  a  je  do  zdaj  še  nikoli  nisem  našla .  Zdaj ,  ta  trenutek ,  sem  jo  pa  jasno  začutila  in  vem ,  da  sem  jo  našla ,  da  si  ti  tisto ,  kar  sem  iskala .  Zato ,  Art ,  je  to  najlepši  trenutek  v  mojem  življenju  … «

Nisem  mogel  verjeti ,  da  se  takšne  stvari  lahko  dogajajo .  Kot  v  poceni  romanih !

Skuhala  si  je  novo  in  jo  za  povrh  močno  zalila  z  mlekom .  Ko  sem  jo  poskusil ,  se  mi  je  zdelo ,  da  pijem  zelo  rahlo  in  močno  sladko  mlečno  kavo ,  takšno  za  zvečer ,  pred  spanjem .  Taka  kava  te  vendar  ja  ne  bo  zbudila !  Ampak ,  sem  pomislil ,  saj  je  vendar  razumljivo ,  da  ima  rada  tako  nežno  kavo ,  ko  pa  je  vendar  sama  tako  nežna  in  krhka .  Izpila  je  in  zlezla  v  kajuto .  Ko  sem  prišel  za  njo ,  je  sedela  na  postelji  in  nesrečno  opazovala  kar  nekaj  njenih  dolgih  črno  pobarvanih  las ,  ki  so  ostali  na  posteljnini .

UKRADEN  TRENUTEK  ČASA

» A  te  smem  povabiti  na  jutranjo  kavico ? «  Kako  prisrčno !  Zato  je  ušla  iz  službe ,  da  bova  lahko  jutranjo  kavo  skup  pila !

Ko  sva  končno  odšla ,  se  mi  je  zdelo ,  da  je  že  mrzla  kava  še  vedno  čakala  v  skodelicah  na  koga ,  ki  jo  bo  popil .  Kakšna  škoda !

Zelo  počasi  sva ,  tesno  objeta ,  stopicljala  tja ,  kamor  se  je  morala  vrniti .  Ni  bilo  daleč ,  morda  kakih  petdeset  metrov .  Kar  srce  se  mi  je  paralo ;  zdaj  zdaj  se  bova  morala  ločiti ,  narediti  par  korakov ,  se  ustaviti  in  spet  zasukati  in  steči  nazaj ,  da  se  bova  lahko  še  enkrat  stisnila  drug  drugemu  v  objem .  Tistih  nekaj  metrov  je  gotovo  trajalo  vsaj  pol  ure .  Kako  čas  teče  …  Počasi  sem  se  vrnil  v  delavnico .

Nekaj  me  je  dvignilo  s  stola  in  odneslo  ven  na  ulico .  Potem  me  je  neslo  naprej  v  cvetličarno  na  vogalu .  Nato  mi  je  odprlo  usta  in  v  mojem  imenu  naročilo  eno  krvavo  rdečo ,  še  ne  čisto  odprto  vrtnico .  Pripravilo  me  je ,  da  sem  plačal ,  rekel  » hvala «  in  odšel .  Potem  me  je  neslo  skozi  pasažo ,  in  ker  dvigala  spet  niso  delala ,  peš  gor  po  stopnicah ,  v  šesto  nadstropje ,  k  moji  Rožici .

Trdo  sem  se  vzravnal  in  moj  odgovor  je  bil  uničujoč ;  vsaka  izrečena  misel  je  bila ,  kot  bi  udaril  z  bičem ,  ko  sem  z  ledenim  glasom  odsekal :

Ne  vidiš ,  kako  žrtvujem  svojo  osebnost  zate .  Ne  spoznam  se  več .  Samo  Ti  si  sposoben ,  da  me  raztrgaš  na  koščke .  Zakaj  Te  ljubim ?  Ne  verjameš ,  kako  Te  neizmerno  in  iskreno  ljubim .  Ne  sprašuj ,  kako  vem .  Če  vem  za  karkoli  na  tem  svetu ,  vem  za  to !

Na  gozdnem  robu  se  je  ustavil  in  ostro  potegnil  nočni  zrak  v  nozdrvi .  Trop  je  neslišno  stal  za  njim  in  čakal  na  dovoljenje ,  da  zapusti  kritje  pod  drevesi  in  se  poda  ven ,  na  travo  in  preko  nje  na  najbližje  koruzno  polje .  Nekaj  časa  je  še  ovohaval  zrak  in  skrbno  prisluškoval  v  noč .  Zaznal  ni  ničesar  neobičajnega ,  pa  vendar  je  bil  v  njem  nekakšen  nejasen  občutek ,  ki  ga  je  svaril  pred  z  mesečino  oblito  čistino .  Kar  ni  in  ni  se  mogel  odločiti ,  da  bi  zakoračil  k  hrani ,  ki  jo  je  videl  in  vohal ,  in  je  še  kar  stal ,  čakal  in  prisluškoval  …

PRESELITEV

Počasi  sem  začenjal  verjeti ,  da  vse  le  niso  samo  sanje .  Še  vedno  sem  jo  ljubil  tako  močno ,  da  me  je  v  prsih  boleče  stiskalo .  Kako  zanimivo !  Natančno  se  spominjam  občutka  izpred  več  kot  petnajst  let ,  ko  me  je  zapustila  moja  nekdanja  največja  ljubezen ;  fizični  občutek  je  bil  popolnoma  enak ,  le  da  ga  je  tedaj ,  za  razliko  od  sedanjega ,  spremljala  neznosna  duševna  bolečina .  Danes  pa  mi  je  ta  občutek  stiskanja  v  prsih  ljubeče  dajal  vedeti ,  da  sem  najsrečnejši  človek  pod  soncem .  Razen ,  morebiti ,  Rožice . 

Prvi  maj !  Saj  to  je  že  čez  en  teden !  Super !

Ko  sva  zapuščala  Portorož ,  nisem  bil  najboljše  volje .  Vreme  je  bilo  malce  sumljivo ;  veter  je  sicer  pihal  s  severozahoda ,  ampak  po  nebu  so  se  podili  neprijazni ,  koprenasti  oblaki .  Na  hitro  sva  zapeljala  do  Umaga ,  tam  opravila  carinske  formalnosti  in  ponovno  izplula  proti  jugu .  Ura  je  bila  že  dve  popoldan .  Veter  je  bil  premrzel ,  da  bi  se  lahko  slekla ,  toda  pihal  je  tako ,  kot  bi  si  ga  bil  sam  naročil .  S  polnimi  jadri  in  polno  močjo  motorja  sva  brzela  proti  cilju .  Pravi  jadralci  bi  se  zmrdovali ;  pod  razvitimi  jadri  se  vendar  ja  ne  uporablja  motorja  …

» A  je  kaj  narobe ? «  sem  jo  vprašal .  Nič  ni  rekla ,  ne  bu  ne  mu .  Prijel  sem  jo  za  glavo  in  jo  zasukal  k  sebi .  Brez  kakršnegakoli  razloga  je  bila  čisto  objokana .

Dolgo  časa  sva  tesno  objeta  sedela  na  kajuti .  Prelevil  sem  se  v  amaterskega  psihiatra  in  se  iz  petnih  žil  trudil ,  da  bi  jo  potolažil .  Pa  mi  je  šlo  precej  slabo ;  njena  histerija  je  bila  prehuda ,  da  bi  jo  mogel  pripisati  samo  menstruaciji .  Moralo  je  biti  še  nekaj  drugega .  Kar  nekajkrat  sem  izgubil  živce  in  v  enem  takih  trenutkov  sem  si  rekel :  še  do  vrnitve  v  Ljubljano ,  potem  pa  zbogom  …  Kdo  le  bo  to  prenašal !  Oddivjal  sem  v  kajuto  in  si  prinesel  steklenico  žganja .  Dolg  požirek ,  ki  sem  ga  naredil  iz  samega  besa ,  me  je  od  ust  do  želodca  prijetno  zapekel  in  takoj  sem  potegnil  še  enega ,  da  mu  bo  za  par  …  Ostrina  žganja  mi  je  res  malo  zmanjšala  slabo  voljo .

KAJ  MI  JE  NAMENILA  USODA

» Hvala  enako , «  sem  odvrnil ,  » zakaj  pa ? «

Malce  je  zardela .

» Če  bo  razveza  sporazumno  izvršena  pod  v  ločitvenem  sporazumu  navedenimi  pogoji ,  se  imenovano  posojilo  spremeni  v  darilo ,  v  nasprotnem  primeru  pa  zapade  v  vračilo  v  naknadno  določenem  roku  in  se  pod  navedenimi  pogoji  bla  bla  bla  … «

Pomislil  sem ,  da  Rožico  tako  močno  pogrešam ,  da  bi  se  ga  kazalo  kar  napiti .  Ampak  tu  je  bila  težava :  kdo  bo  pa  potem  vozil ?  Pa  to  bi  že  kako .  Večja  težava  je  bila  v  tem ,  da  nisem  imel  nobene  pijače  s  sabo ,  med  ljudi  v  gostilno  pa  me  danes  tudi  s  štirimi  konji  ne  bi  odvlekli .  Kot  rečeno ,  moral  sem  biti  sam  in  premišljevati  in  sanjati  o  vsem  mogočem  …

» Kaj  ti  je  pa  povedala ? «  sem  bil  bolj  vljuden  kot  radoveden .

Ta  izjava  je  bila  slišati  čisto  v  redu .  S  tem  je  gotovo  mislila ,  da  nisem  tak ,  kakršne  so  vse  babe .  Hvala  bogu !

» To  praviš  zato ,  ker  si  čisto  navadna  fovšljiva  ritka ,  zato ,  ker  si  ljubosumen  nanjo ,  ker  cvikaš ,  da  ne  bom  imel  več  časa  zate ,  da  ne  bova  več  sama  hodila  jadrat  in  popivat  … «  sem  kar  bruhal  v  Zvoneta .  Debelega  Zvoneta .  Zoprnega  Zvoneta .  » Namesto  da  je  meni  ne  privoščiš ,  si  rajši  še  ti  najdi  ljubico ,  da  bo  tisti  tvoj  mikroskopski  tam  spodaj  imel  mir  in  ne  bo  fovšije  zganjal  … «

Reci ,  kar  hočeš ,  fantu  poguma  zagotovo  ni  manjkalo .  Moja  Rožica  da  je  infantilna ,  kaj ?  Jasno  mi  je ,  da  je  otročja ,  ampak  ravno  zato  mi  pa  je  tako  všeč !  To  otročjost  imamo  dandanes  v  sebi  le  še  redki  ljudje  in  to  je  lastnost ,  ki  bi  jo  morala  ohranjati  vsa  živa  bitja  in  jo  v  čim  večji  meri  prinesti  v  starost .  Njena  ljubkost  izvira  ravno  iz  te  otročjosti .

» Hi  hi  hi  hi , «  je  rekel ,  potem  pa  poskusil  resneje  nadaljevati ,  » ampak  ta  njena  otročjost  vendar  ni  takšna ,  kot  je  tvoja ,  ona  je  res  nezrela ,  ker  je  še  premlada  in  ni  v  življenju  še  ničesar  izkusila  …  Saj  ni  imela  še  nobenega  resnega  fanta  pred  tabo ! «

» Veš  kaj ,  dragec , «  sem  rekel  in  ga  pokroviteljsko  potrepljal  po  rami ,  » do  sedaj  sem  bil  še  vedno  za  vse  sam ,  bom  pa  še  za  naprej  …  In  kar  se  tiče  tega ,  da  mi  je  kot  hčerka ,  si  ne  moreš  misliti ,  kako  prijetno  se  človek  počuti  v  takšni  incestni  zvezi  … «

» Razumem  te , «  jo  je  Zvone  končno  prekinil .  » Razumem ,  da  ti  ni  lahko .  Nobenega  nasveta  ti  ne  morem  dati  …  Ostane  mi  samo ,  da  ti  od  srca  želim ,  da  bi  se  ti  vse  izteklo ,  kakor  si  želiš . «  Malo  je  pomolčal ,  nato  pa  vsemu  povedanemu  navkljub  pristavil :

Prašiči  so  še  nekaj  časa  brskali  in  vohljali  naokrog .  Ko  so  se  prepričali ,  da  ni  ostalo  nič  več  za  pod  zob ,  so  jo  počasi  mahnili  naprej  po  razmočenih ,  udirajočih  se  gozdnih  tleh .  Čeprav  je  bil  še  dan ,  je  bilo  neprijetno  temačno .  Slišati  ni  bilo  nič ,  razen  štropotanja  dežja .  Zdelo  se  je ,  da  se  je  čas  ustavil .  Vse  področje  je  imelo  značilen ,  prijeten  vonj  po  svežem ,  mokrem  gozdu  …

Rožica  se  je  močno  spremenila .  Otožno ,  s  tistimi  velikimi  zaupljivimi  modrimi  očmi  se  je  pritoževala ,  da  jo  boli  v  prsih  in  da  občuti  nekakšen  strah ,  tesnobo .  Shujšala  je  tako ,  da  so  je  bile  samo  še  kosti .  Ampak  vsi  zdravniki  tega  sveta  niso  odkrili  ničesar ,  kar  bi  lahko  bilo  narobe .  Pošiljali  so  jo  od  specialista  do  specialista ,  ko  se  je  eden  spomnil ,  naj  gre  še  k  psihiatru .  In  ta  je  modro  ugotovil ,  da  je  dekle  preobremenjeno  v  službi  in  da  je  to  popolnoma  običajen  znanilec  novih  časov ;  menda  se  dandanes  to  dogaja  ogromno  ljudem  …  In  ji  je  dal  mesec  dni  bolniške .  Juhuhu !  Cel  mesec  bo  lahko  doma ,  z  menoj !

» Oh ,  ko  bi  ti  samo  vedel ,  kako  grd  človek  je  to , «  mi  je  z  ljubkim  nasmehom  odvrnila ,  kar  naj  bi  seveda  pomenilo ,  da  se  ni .  Ampak ,  če  dandanes  natančno  pomislim ,  tega  takrat  ni  izrecno  zanikala  …

Med  vožnjo  je  bila  dobre  volje  kakor  škrjanček .  Toda  vsakokrat ,  ko  sem  pogledal  njen  shujšan  obrazek ,  shujšane  ročice ,  se  mi  je  tako  v  dno  duše  zasmilila ,  da  sem  postal  čisto  nesrečen  in  nisem  vedel ,  kaj  bi .  Kaj  pa ,  če  je  resno  bolna ,  pa  tega  nihče  ne  odkrije ?  Če  bo  še  tako  hujšala ,  bo  kar  skopnela  kakor  sneg .  In  ne  bo  je  več  …

Malce  pred  peto  uro  popoldan  se  je  odpravila .  Ko  me  je  pri  vratih  za  slovo  naskočila  in  poljubčkala ,  sem  imel  vtis ,  da  ji  je  težko ,  ker  odhaja .

Da !  Včeraj  sem  ponorel ,  ker  se  je  mala ,  zlata ,  nežna ,  krhka  in  samo  moja  Rožica  vrnila  z  žura  šele  ob  petih  zjutraj .  Saj  je  res ,  da  mi  je  vsake  toliko  časa  telefonirala  in  mi  povedala ,  kaj  počnejo ,  ampak  pričakoval  sem  jo  najkasneje  tja  do  desetih ,  enajstih  zvečer .  Od  takrat  pa  niti  telefonirala  ni  več  …  In  če  bi  se  bila  vrnila  ob  polnoči ,  bi  še  vedno  ne  bilo  nič  narobe .  Ampak  ob  petih  zjutraj ,  lepo  vas  prosim !  Kakšen  žur  pa  je  to ,  ki  se  začne  ob  petih  popoldan  in  traja  do  petih  zjutraj ?

Če  bi  stari ,  orjaški  merjasec  znal  govoriti  še  kateri  drug  jezik  kot  samo  svojo  prašičjo  krulbo ,  bi  gotovo  z  razočaranim ,  potrtim  in  bolečine  polnim  glasom  čisto  potihem  čivknil :  čiv  …

Ne  vem ,  koliko  ur  je  poteklo ,  ko  se  je  končno  začelo  temniti .  Ampak  ko  se  je  začelo ,  je  nastala  noč  skorajda  v  trenutku .  Časa  nisem  znal  več  presojati ,  moja  ročna  ura  pa  mi  je  že  zdavnaj  odpovedala  pokorščino .  Najbrž  ji  je  bilo  prevroče .  Verjetno  se  ji  je  od  vročine  skisalo ,  prav  tako ,  kot  se  je  ravnokar  očitno  tudi  meni .  Da  ne  more  biti  drugače ,  sem  ugotovil ,  ker  sem  pravkar  zaslišal  nekakšno  prepevanje .  Donelo  je  dol  k  meni  naravnost  iz  nebes  …

Dolgo  je  trajalo ,  da  sem  izpraznil  umazano  posodo ,  ki  se  je  zdela ,  kot  da  bo  zdaj  zdaj  razpadla .  Previdno  sem  jo  odložil  poleg  sebe .  Oni  je  še  vedno  s  sklonjeno  glavo ,  miže ,  tiho  po  turško  sedel  in  nekaj  polglasno  mrmral  v  brado  …

» Iz  nič  je  kot  eno  teh  nasprotij  nastala  tudi  nekakšna  kaotična  ideja ,  misel ,  ki  ni  imela  možnosti  samozavedanja  …  Nasproti  te  misli  se  je  v  prostoru  in  času  materializiralo  vesolje  …  Brez  razloga ,  obstajala  je  samo  verjetnost ,  naključje  …  Vse ,  kar  je  stvarno ,  je  materializirana  misel ,  volja  …  Volja ,  ideja  prežema  vse  materialno  in  je  njegovo  nasprotje  …  Ta  volja  je  tvoj  in  moj  Bog .  Bog  vsega .  Bog  brez  samozavedanja .  Bog  ustvarjalec  in  bog  uničevalec  … «

» Življenje  je  kakor  drvar  … «  mi  je  pri  tem  odzvanjalo  v  mislih ,  » …  na  hrbet  ti  nalaga  polena ,  ki  so  sama  po  sebi  koristna  in  dobra  …  Toda  če  predolgo  čakaš ,  če  jih  ne  odneseš  tedaj ,  ko  jih  še  zmoreš ,  jih  bo  naenkrat  preveč  …  pretežka  bodo  …  ne  boš  jih  mogel  odnesti  in  te  bodo  podrla  na  tla  in  ti  zlomila  hrbet  … «

Kako  čudna  so  pota  usode !  Moral  sem  priti  v  Afriko ,  da  so  se  mi  odprle  oči .  O  starcu  nisem  vedel  pravzaprav  ničesar ,  razen  da  mu  je  ime  Abu  Seif .  On  pa  je  očitno  vedel  o  meni  vse .  V  vsem  času ,  kar  sem  ga  prebil  z  njim ,  se  ga  niti  enkrat  nisem  dotaknil ,  tako  da  pravzaprav  ne  morem  zagotovo  trditi  niti  tega ,  da  je  bil  iz  mesa  in  krvi  …  Vedel  sem  samo  to ,  da  je  bilo  v  moji  knjigi  zapisano ,  da  se  bom  nekoč  srečal  z  njim  in  da  bo  to  srečanje  nova ,  pomembna  stopnica  na  moji  poti .  Da  se  bosta  najini  usodi ,  potem  ko  sta  se  za  trenutek  dotaknili ,  spet  razšli ,  vsaka  svojo  pot .  To  je  bilo  torej  tisto ,  kar  me  je  že  od  nekdaj  vleklo  v  Afriko !
