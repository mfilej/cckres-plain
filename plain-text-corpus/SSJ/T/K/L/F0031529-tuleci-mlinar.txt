 
Kmalu  se  je  iz  Suukoskija  zaslišala  prva  eksplozija .  Ko  so  vaška  zijala  prispela  na  prizorišče ,  je  počilo  še  drugič .  Kosi  ledu  in  hrastovine  so  poleteli  proti  nebu .  Vaščani  so  otrokom  ukazali ,  naj  ne  hodijo  blizu .  Nekaj  vaščanov  je  teklo  proti  Huttunenu  in  spraševalo ,  kako  mu  lahko  pomagajo .

-  Gunnarju  gre  tako  za  nohte ,  da  še  tuliti  ne  utegne ,  je  pripomnil  trebušasti  kmet  z  Viitavaare .

Njegovo  pripombo  je  slišal  tudi  Huttunen .  Hudo  ga  je  razburila ,  žile  na  sencih  so  mu  plale ,  skoraj  bi  se  že  dvignil  in  zarjul  hlapcu  v  odgovor ,  pa  se  je  premagal  in  žagal  naprej .

Mlinar  je  pričel  oponašati  žerjava .  Stopical  je  po  obrežju  in  stal  na  eni  nogi ,  spuščal  krike  kot  pravi  žerjav ,  stegoval  je  vrat  in  se  delal ,  kot  da  išče  žabe  v  blatu .

-  Sem  nova  zadružna  svetovalka .  Hodim  po  hišah  in  svetujem  o  kmetovanju ,  tudi  tam ,  kjer  nimajo  otrok .  Obiskala  sem  že  šestdeset  hiš .  Pa  še  nisem  končala .

Huttunen  je  skušal  oporekati .  On  je  vendar  sam ;  popolnoma  mu  zadostuje ,  da  gre  sem  in  tja  v  vas  po  repo  in  kolerabo ,  kadar  mu  je  ravno  do  tega .

Huttunen  se  še  ni  vdal :

Nato  je  sedla  v  travo ,  odprla  torbo ,  vzela  iz  nje  kup  listov  papirja  in  jih  polagala  predse .  Veter  je  liste  sproti  odnašal ,  Huttunen  pa  je  tekal  za  njimi  in  jih  spet  vračal .  Nenadoma  se  mu  je  vse  skupaj  zazdelo  čudežno  lepo :  ko  je  izročil  pobegle  lističe  svetovalki ,  se  je  ta  veselo  zasmejala  in  se  mu  zahvalila .  Postal  je  tako  dobre  volje ,  da  bi  od  same  sreče  najraje  zatulil ,  a  se  je  premagal ,  čeprav  je  bil  že  čisto  na  tem .  Vsaj  za  začetek  se  mora  pokazati  kot  povsem  običajen  človek .

Trgovec  Tervola  je  mlinarja  gledal  postrani .

-  Čemu  neki  si  zagnal  zadnjo  granato  v  reko  prav  pred  ljudi ,  ti  nesrečnež ! ?

Huttunen

Siponenov  pes  je  besno  zalajal ,  ko  je  Huttunen  prikolesaril  na  dvorišče .  Vhodna  vrata  niso  bila  zaklenjena  in  mlinar  je  mirno  vstopil  v  izbo ,  kjer  so  bile  zavese  na  oknih  zagrnjene .  Vsi  so  še  spali .

Siponen  mu  je  sedel  nasproti  in  si  prižgal  tobak .  Pogledal  je  mlinarja  prav  od  blizu ,  rekel  pa  ni  nič .  Launola  je  šel  ven ,  za  vogal ,  in  se  spet  vrnil  v  izbo ,  ker  pa  mu  nihče  ni  nič  rekel ,  je  legel  nazaj  na  pograd ,  se  obrnil  na  bok  in  zasmrčal .

-  Verjetno  spi  zgoraj  na  podstrešju ,  je  odvrnil  Siponen  in  z  roko  pokazal  na  stopnice ,  ki  so  vodile  navzgor .

-  Vsak  dan  sem  čakal ,  da  boste  prišli  pogledat  v  mlin .  Takoj  takrat  sem  obdelal  svojo  gredo ,  tako  da  bi  že  lahko  prišli  pogledat .

-  Mar  se  moram  kar  takoj  posloviti ,  je  razočarano  vprašal  Gunnar .  Prav  nikamor  se  mu  hotelo  iti .

-  Prišel  sem  zato ,  ker  ste  rekli ,  da  lahko  pridem ,  če  bodo  težave .

-  Je  pa  tudi  od  hudiča ,  da  ti  nekdo  pride  sredi  noči  na  obisk  in  ti  ubije  ženo !

-  Gunnar ,  te  lahko  vprašam  nekaj  zelo  osebnega ?  Neko  bolečo  stvar ,  o  kateri  govorijo  po  vasi .

-  Potem  pa  tisto  o  dinamitu ,  pa  tvoje  tuljenje  mar  res  pozimi  tuliš  kot  volk ?

Huttunen  se  je  zagovarjal ,  da  ga  sem  ter  tja  prevzame  občutek ,  da  mora  storiti  kaj  posebnega . 

Rdeča  prst  je  zmes  ržene  moke  lepo  temno  rdeče  obarvala .  Barva  bo  pripravljena  že  ta  večer  in  do  nedelje  bo  stavba  kot  nova .  Pa  niti  drago  ne  bo :  rženo  moko  je  imel  že  od  prej ,  le  rdečo  prst  in  žvepleno  kislino  je  moral  kupiti .

-  Na  vratih  pokopališča  sem  videl  tvoj  listek ,  da  mlin  spet  obratuje ,  pa  sem  se  odločil ,  da  pripeljem  ostanke  ječmena  k  tebi .  Spodobi  se ,  da  uporabljamo  mlin  iz  svoje  fare .  Da  dragocena  rečna  voda  ne  bo  odtekala  mimo  mlina  v  prazno .

-  Dobro  kobilico  imaš ,  je  rekel  Vittavaari  in  s  tem  želel  povedati ,  da  mu  je  mož  všeč .

-  Malce  bojazljiva  je ,  sicer  pa  kar  v  redu .

Nato  se  je  odhrknil .  Takrat  je  Huttunen  zaslutil ,  da  je  možakar  prišel  še  zaradi  česa  drugega ,  ne  samo  zaradi  starega  ječmena .  Mar  mu  prinaša  pozdrave  od  Siponena ?  Ali  pa  od  trgovca  Tervole ,  morda  od  učitelja ?

-  Saj  je  bila  le  šala .

Huttunen  je  gledal  njegovo  predstavo  in  postajal  hudo  jezen .

Huttunen  je  ustavil  mlin .  Zmleto  moko  je  zvrnil  na  tla ,  jo  potacal  z  nogami  in  obrnil  lijak  mimo  zgornjega  kamna  na  tla .  Nato  si  je  naložil  še  neodprto  vrečo  na  hrbet  in  stekel  z  njo  na  most .  Izvlekel  je  nož  izza  pasu ,  prerezal  vrečo  in  stresel  zrnje  naravnost  v  reko ,  za  njim  pa  še  vrečo .  Preostale  vreče  je  vrgel  v  vodo  kar  neodprte .

-  Si  prišel  k  meni  v  imenu  zakona ?

-  V  glavnem  so  bili  otrobi .  Še  za  hrano  prašičem  ne  bi  bili  dobri .  Končali  so  v  reki .

-  Se  še  spominjam ,  ko  so  ga  zgradili .  Bilo  je  leta  dva .  Takrat  sem  bil  star  šest  let .  Precej  moke  je  bilo  zmlete  v  njem  od  takrat .  Med  vojno  je  bil  močno  poškodovan .  Res  dobro ,  da  si  ga  obnovil  da  nam  ni  treba  po  skodle  in  moko  v  Kemi  ali  Liedakkalo .

Sedela  sta  drug  ob  drugem  na  seneni  postelji ,  se  gledala  v  oči  in  držala  za  roke .  Gunnar  bi  jo  nadvse  rad  objel ,  poskušal  je ,  vendar  se  je  svetovalka  umaknila .

Sanelma  ga  je  nežno  opazovala ,  ga  pogladila  po  laseh  in  po  vročem  čelu .  Pomislila  je ,  da  bi  gotovo  zanosila ,  če  bi  bila  sedaj  z  mlinarjem .  Prepričana  je  bila ,  da  bi  že  prvič  nastal  otrok .  Čas  ni  bil  ravno  nevaren ,  ampak  ali  je  sploh  kdaj  varno ?  Ni  treba  drugega ,  kot  da  se  ji  takle  velik  moški  približa ,  pa  bo  že  dobila  otroka .  Fantka .  Še  pomisliti  si  ne  upa  na  to .  Najprej  bi  se  ji  napel  trebuh ,  težko  bi  še  kolesarila  po  fari .  Zadruga  ji  zaradi  tega  ne  bi  dala  dopusta .  Še  sreča ,  da  je  oče  padel  v  vojni ,  tega  ne  bi  prenesel .

Ervinen  je  posadil  mlinarja  v  naslonjač ,  prekrit  z  medvedjim  kožuhom ,  in  ga  ostro  opazoval .  Nato  je  pokimal  in  prijazno  rekel :

Huttunenu  je  bilo  mučno .  Tako  težko  mu  je  bilo  govoriti  o  teh  rečeh .  Jasno  mu  je ,  da  ni  povsem  normalen ,  to  ve  že  od  nekdaj .  Toda  kaj  je  to  komu  mar ?  Nevrastenik  …  tudi  možno .  In  kaj  potem ?

Gunnar  bi  najraje  kar  odšel ,  ampak  ko  ga  je  doktor  ponovno  vprašal  isto ,  mu  je  odgovoril : 

Gunnar  je  spravil  stekleničko  v  žep  in  se  pripravljal  na  odhod .  Zdravnik  je  rekel ,  da  še  ni  nameraval  iti  spat ,  ponudil  mu  je  še  en  kozarec  pijače .  Natočil  je  žganje  v  čaše .

-  Ne  morete  si  misliti ,  kako  vznemirljivo  je ,  ko  greš  prvič  na  medveda .  Precej  bolj  napeto  kot  v  vojni .

Razgrajaško  razpoloženje  ga  je  pognalo  s  pokopališča .  Spomnil  se  je ,  da  je  pozabil  kolo  pri  Ervinenovi  hiši .  Stekel  je  tja  s  tako  naglico ,  da  so  se  mu  oči  zasolzile  in  mu  je  kapa  sfrčala  z  glave .  Na  dvorišču  so  v  pesku  ostale  globoke  sledi ,  ko  je  zaviral  svoj  tek  in  se  obračal  za  kolesom .  Aha ,  tamle  je !

Ervinen  je  potrto  zaprl  oči  in  jih  hitro  spet  odprl ,  ko  je  na  drugi  strani  stene  zaslišal  top  udarec .  Takoj  za  tem  pa  še  Huttunenov  glas .  V  hipu  je  snel  puško  s  stene ,  si  zavezal  pas  domače  halje  in  planil  ven ,  da  so  mu  copati  komaj  še  obstali  na  stopalih . 

Pri  pokopališču  jim  je  nasproti  pritekel  Ervinen ,  ki  je  držal  v  rokah  puško  in  kričal :

Sanelma  Käyrämö  ni  mogla  več  zatisniti  očesa .  Jokala  je  v  svojo  blazino  za  ljubim  Gunnarjem ,  ki  ga  je  usoda  odnesla  stran  od  nje .  Počutila  se  je  osamljeno  in  neutolažljivo  nesrečno .

-  To  so  zagrenjeni  in  tihi  bolniki .  Prišleke  navadno  damo  za  začetek  sem .  Bolje  je  tako ,  pri  nemirnih  bolnikih  vedno  pride  do  težav .

Mlinar  je  takoj  začel  govoriti  o  tem ,  da  hoče  ven .  Zdravnik  mu  je  počasi  odgovoril :

-  Jaa  . . .  V  vrstah  smo  bili  vsi .

-  Vojna  psihoza  … se  mi  je  kar  zdelo .

Huttunen  mu  je  skušal  oporekati .  Med  vojno  ni  bilo  z  njegovimi  živci  nič  narobe ,  tako  kot  tudi  zdaj  ne .  Toda  zdravnik  je  z  roko  nakazal ,  naj  odide .  Nato  je  dvignil  pogled  z  zapiskov  in  rekel :

-  Tako  kot  sem  ti  prej  povedal ,  jaz  sploh  nisem  nor .  Pa  mislim ,  da  tudi  ti  nisi  preveč .

-  Začel  sem  šepati  in  tarnal  sem ,  da  slabo  vidim .  A  kaj ,  ko  mi  zdravnik  ni  hotel  napisati ,  da  sem  nesposoben .  Zatožili  so  me ,  da  sem  simulant .  Sam  sem  bil  kriv ,  nisem  se  vedno  spomnil ,  da  moram  šepati  in  imeti  priprte  oči .

Huttunen  je  priznal ,  da  je  bolje  počakati ,  da  nori  prekršek  zastara .  Prav  neumno  bi  bilo  zamenjati  norišnico  za  jetnišnico .

14

-  Sicer  pa  se  nismo  prišli  sem  zabavat ,  je  sarkastično  končal  Happola .

-  Če  misliš  noreti ,  boš  takoj  letel  nazaj  na  oddelek ,  a  ni  tako ,  gospod  doktor ? 

Kmalu  je  ihteči  bolnik  pozabil  na  svojo  potrtost  in  spet  sedel  na  posteljo .  Na  obrazu  so  se  mu  menjavali  izrazi  veselja ,  negotovosti  in  groze .  Huttunen  se  je  pokril  z  odejo  čez  glavo  in  bil  prepričan ,  da  bo  znorel .

Sredi  noči  je  spet  korakal  po  sobi .  Drugi  so  spali  in  smrčali .  Dedca  ob  steni  sta  vsake  toliko  prdnila .  Grinta  je  tiho  stokal  in  hlipal  v  spanju .  Gunnarja  je  stiskalo  v  glavi ,  v  sencah  ga  je  strašno  tiščalo .  Imel  je  suho  grlo ,  bil  je  povsem  na  tleh .

-  Madona ,  sem  se  ustrašil !

-  Žito  mi  pošlji  na  postajo  v  Oulu ,  takoj  ko  boš  mogel ,  je  naročil  Happola .

-  Raje  sem  kurba  na  prostosti  kot  norica  v  bolnišnici .  Tja  bom  šla ,  ko  me  drugod  ne  bodo  marali .  Toliko  zmešana  sem  pa  še  vedno .

Vrata  v  mlin  so  bila  zabita .  Mlinar  je  na  silo  vlomil  v  hišo ,  da  so  žeblji  in  koščki  lesa  kar  frčali  po  dvorišču . 

Huttunen  je  postavil  prazno  steklenico  nazaj  v  zaboj  in  vrgel  par  kovancev  na  pult .  Potem  je  povsem  mirno  rekel :

-  Nikoli  nisem  ničesar  ukradel  in  tudi  tokrat  ne  bom .  Prišel  sem  kupit  hrano .

-  Ne  znam  angleško .  Še  na  Švedsko  ne  morem ,  ker  ne  znam  jezika  in  pri  teh  letih  se  ga  tudi  ne  bom  naučil .

Zmračilo  se  je .  Portimo  je  stal  ob  oknu  in  opazoval  dvorišče ,  da  se  ne  bi  kdo  nepovabljen  približal  mlinu .  Vse  je  bilo  tiho .

-  Tiho  bodita !  Vaju  bo  kdo  slišal  in  telefoniral  na  policijo !  Takoj  noter !

Svetovalka  in  Gunnar  sta  stopila  v  mlin ,  žareča  od  sreče .  Policaj  se  je  odhrkal  in  rekel :

Ves  žalosten  se  je  vrnil  v  svoj  brlog .  V  glavi  mu  je  šumelo ,  vse  bolj  čudni  prizori  so  se  mu  nizali  v  mislih  in  le  stežka  je  zadremal .  Šele  ko  se  je  zaslišalo  prvo  jutranje  ptičje  petje ,  je  trdno  zaspal .  Tlačila  ga  je  mora  in  kmalu  se  je  zbudil ,  ves  preznojen .

-  Noče  se  vrteti ,  je  zakričal  Vittavaara . 

Na  dvorišču  se  je  oglasil  inšpektor :

Huttunen  je  kar  obsedel .  Ko  je  bilo  že  dolgo  spet  vse  tiho ,  se  je  splazil  iz  odprtine  in  se  s  sploščenim  vedrom  pod  pazduho  odpravil  proti  gozdu .  Oprtal  si  je  težki  nahrbtnik  in  zakorakal  proti  skrivališču ,  voda  pa  je  medtem  še  kar  curljala  z  njega .  Bil  je  povsem  izčrpan ,  toda  vedel  je ,  da  mora  stran  od  Suuskoskija .  Možje  bodo  preiskali  vso  okolico .

Tudi  ročna  žaga  ni  bila  v  nič  kaj  boljšem  stanju .  Skrhana  in  ukrivljena .  Huttunenu  se  je  policaj  naravnost  zasmilil .  Niti  enega  kosa  res  uporabnega  orodja  ni  imel  v  drvarnici ,  da  o  primernih  drveh  za  kurjavo  sploh  ne  govorimo . 

-  Zmanjkuje  mi  denarja .  Greš  lahko  namesto  mene  v  banko  in  dvigneš  vso  gotovino ?  Preveč  drago  bo ,  če  me  boš  sama  preživljala .

-  V  bistvu  je  to  res  Huttunenovo  premoženje .  Tega  ne  zanikam .  Toda  izplačati  ga  ne  morem  brez  uradnega  dovoljenja .  Denar  bi  šel  naravnost  v  neznano ,  v  njegovem  primeru  v  gozd ,  če  se  dobesedno  izrazim .  Le  kaj  bi  iz  tega  nastalo ,  draga  gospodična ,  če  bi  banke  izplačevale  prihranke  in  še  obresti  zraven  močvirjem  in  hribovju ?

-  Jaz  že  imam  šivalni  stroj ,  je  ihtela  Sanelma .

Nato  si  je  s  pomočjo  vrvi  za  perilo  naredil  žago .  Za  bivakom  je  prežagal  borovec  v  višini  moža  in  v  deblo  izdolbel  votlino .  Odprtina  vanjo  je  bila  v  velikosti  nahrbtnika .  V  to  shrambo  je  poleg  nahrbtnika  spravil  še  hrano  in  posodo .

-  Gunnar ,  ljubi  Gunnar !  Jaz  sem  prišla !

Takoj  ko  se  je  odpeljala ,  je  Vittavaara  planil  proti  košari .  Tudi  Portimo  se  mu  je  pridružil  in  si  ogledoval  vsebino .

-  Daj  no ,  Vittavaara ,  svetovalka  ga  je  hotela  razveseliti .  Greva  domov ,  Huttunena  ne  bo  na  spregled ,  kot  vidiš .

Ta  je  s  polnimi  usti  peciva  hodil  po  cesti .  Odložil  je  košaro  na  tla ,  da  si  je  popravil  puško ,  ki  mu  je  visela  čez  ramo ,  jo  spet  pobral  in  nato  ob  Portimu  nadaljeval  pot  proti  vasi .  Huttunen  ga  je  slišal ,  kako  nekaj  čveka  in  zraven  melje  pecivo .  Portimo  mu  ni  odgovarjal ,  ampak  je  bil  zatopljen  v  svoje  misli .

Vittavaara  je  potegnil  iz  vdolbine  v  deblu  nahrbtnik  in  stresel  vsebino  po  tleh .  Vsak  predmet  posebej  je  pregledal  in  ugotavljal ,  ali  je  morda  Huttunenov .  Portimo  je  samo  ošinil  nahrbtnik  in  med  kašljanjem  izdavil ,  da  pripada  Huttunenu .

Vittavaara  si  je  oprtal  Huttunenov  nahrbtnik .  Siponen  je  podrl  ležišče  in  zmetal  smrečje  v  reko .  Ervinen  je  skupaj  z  učiteljem  izpraznil  shrambo  in  pometal  lesene  predmete  v  vodo .  Launola  je  moral  razdreti  gozdno  stranišče  in  zasuti  straniščno  jamo .  Pred  tem  je  inšpektor  preštel  Huttunenove  kupčke  na  dnu  jame .  Tako  je  lahko  sklepal ,  koliko  časa  je  Huttunen  preživel  v  taboru .  Tudi  kamne  okrog  ognjišča  so  možje  zvalili  v  reko ,  posekali  so  vejo  nad  ognjiščem  in  izruvali  kole  za  mreže .  Razdejanje  je  bilo  popolno ,  za  nameček  so  odvezali  še  splav  in  ga  spustili  po  brzicah .  Edino  koledarja  na  deblu  niso  mogli  uničiti .  Zadnji  vrezan  znak  je  bil  pred  dvema  dnevoma ,  je  ugotovil  inšpektor ,  ko  je  primerjal  znake  s  svojim  koledarjem .

Spomnil  se  je  na  Ervinenovo  zbirko  strelnega  orožja .  Eno  puško  mu  pa  že  lahko  izmakne ,  še  vedno  bo  zdravniku  ostalo  lepo  število  za  njegove  potrebe .  Posebno  sedaj ,  ko  je  lovopust . 

Ervinen  je  imel  odličen  nahrbtnik ,  še  boljši ,  kot  je  bil  Huttunenov .  Seveda ,  zdravniki  imajo  vendar  boljše  stvari  kot  mlinarji .  Tudi  ribiška  oprema  mu  bo  prišla  prav .  Vab  ni  bilo  ravno  na  pretek ,  ampak  izbira  trnkov  je  bila  enkratna .  Taborniške  opreme  je  bilo  toliko ,  da  je  imel  Huttunen  težave ,  kaj  vzeti  in  česa  ne .  Potisnil  je  izbrane  stvari  v  nahrbtnik  in  na  vrh  zvil  še  debelo  odejo .  S  stene  je  vzel  tudi  daljnogled .  Našel  je  še  kompas  in  torbico  z  zemljevidi ,  med  njimi  so  bile  prave  topografske  karte .

Na  drugi  breg  reke  pa  ni  mogel  z  vaškim  splavom .  Moral  je  ukrasti  najbližji  čoln .  Odveslal  je  med  trsje  na  drugo  stran .  Nato  je  pešačil  nekaj  kilometrov  v  globoki  gozd ,  kjer  je  prespal  na  smrečju ,  zavit  v  Ervinenovo  odejo .  Zjutraj  se  je  vrnil  k  čolnu .  S  seboj  je  vzel  le  puško  in  naboje .  Odrinil  je  spet  nazaj  na  drugi  breg .

Huttunen  ga  ni  več  poslušal ,  ampak  je  hitro  stekel  ven  in  v  gozd .  V  banki  je  še  nekaj  časa  vladala  tišina ,  potem  pa  je  računovodja  spet  planil  k  telefonu  in  poklical  inšpektorja .  Bančni  direktor  je  osebno  podal  prijavo ,  da  je  bil  mlinar  Gunnar  Huttunen  pravkar  pri  njih  s  puško  v  rokah :

-  Ne  sliši ,  vpijte  glasneje !

Ves  zasopel  je  poštar  prilezel  na  grič .  Spustil  je  sajasti  kotel  in  cevi  na  tla .  Tako  je  bil  preznojen  od  napora ,  da  se  je  kadilo  od  njega  kot  s  pretepenega  konja ,  roke  so  se  mu  tresle .  Na  obrazu  je  imel  hudo  trpeč  izraz ,  pot  mu  je  polzel  na  oči  in  lica .  Z  umazanim  rokavom  si  ga  je  otiral  z  obraza  in  se  grabil  za  prsi .  Cel  roj  komarjev  ga  je  spremljal  z  močvirja .  Bil  je  tako  utrujen ,  da  se  mu  jih  ni  ljubilo  odganjati .  Obrnil  se  je  in  odšel  nazaj  na  barje  po  drugo  posodo .

-  Zdaj  razumeš ,  da  mi  je  pričelo  tleti  pod  nogami .  Odnesti  sem  moral  celotno  žganjarno .  Ves  dan  sem  tovoril  po  gozdu ,  nato  do  reke  in  s  čolnom  čez .  Čoln  se  skoraj  prevrnil  pod  težo ,  ko  se  mi  je  pa  tako  mudilo .  Potem  pa  od  brega  vse  do  sem .  Ena  sama  naglica  ves  dan !  Na  vzhodni  strani  reke  ni  več  miru .  Moram  reči ,  da  mi  še  nikdar  ni  šlo  tako  za  nohte .

Še  iste  noči  sta  Piittisjärvi  in  Huttunen  postavila  žganjarno  na  bregu  potoka .  Piittisjärviju  se  je  mudilo  kuhati ,  saj  je  bila  krompirjeva  osnova  že  zrela  za  destilacijo ,  njega  samega  je  pa  tudi  že  hudo  žejalo .  Noč  je  bila  jasna  in  mirna .  Dim  bi  lahko  izdal ,  kje  sta ,  zato  sta  šele  proti  jutru ,  ko  je  pričelo  pihljati ,  s  suhimi  poleni  zakurila  pod  kotlom  in  stresla  vanj  ostro  smrdečo  brozgo .  Huttunen  je  v  izpraznjeni  kangli  prinesel  iz  potoka  hladno  vodo .  Takoj  ko  je  se  je  v  ceveh  nabral  alkohol ,  je  destilirano  žganje  pričelo  veselo  kapljati  v  podstavljeno  posodo .

Nabiralnik  je  bil  gotov ,  le  še  pobarvati  bi  ga  bilo  treba .  Premišljeval  je ,  ali  ga  je  pametno  barvati  na  rumeno ,  tako  kot  zapovedujejo  poštna  pravila .  Če  že  ne  zdaj ,  poleti ,  ga  bodo  zaradi  v  oči  bodeče  barve  gotovo  opazili  pozimi .  Odločil  se  je ,  da  ga  ne  bo  prebarval ,  čeprav  so  mu  bili  zanemarjeni  in  nepobarvani  nabiralniki  vedno  zoprni .  Ko  je  nekoč  nesel  pošto  Siponenu ,  ki  je  imel  res  beden  nabiralnik ,  ga  je  oštel :

Piittisjärvi  je  komaj  dočakal ,  da  so  se  objemi  in  tuljenje  končali .  Potem  se  je  odhrkal  in  previdno  vprašal :

Bil  je  res  prelep  nedeljski  dan .  Hladen  vetrič  poznega  poletja  je  pregnal  komarje  nad  barje .  Sonce  je  žarko  sijalo ,  potok  je  zaspano  žuborel ,  prijetne  vonjave  močvirnih  rastlin  so  prekrivale  pokrajino .  Gunnar  in  Sanelma  sta  se  brez  premora  pogovarjala ,  načrtovala  Huttunenovo  prihodnost ,  vmes  pa  vzdihovala  in  se  poljubljala .  Mlinar  bi  šel  raje  še  dlje ,  pa  mu  svetovalka  ni  dovolila .  Razumel  je  njen  strah ,  da  bi  zanosila  in  rodila  zaostalega  otroka .  Kljub  vsemu  je  rekla ,  da  se  želi  kasneje  enkrat ,  ko  se  bodo  težave  razrešile ,  z  njim  poročiti .  Toda  otrok  si  res  ne  upa  naročati  …

Poštar  se  je  režal  in  neprestano  govoričil ,  Sanelma  pa  je  hodila ,  nežno  naslonjena  na  Huttunena .  Prispeli  so  do  glavne  poti ,  kjer  sta  se  Gunnar  in  Sanelma  prisrčno  poslovila .  Bog  ve ,  kdaj  se  bosta  spet  videla ?  Obljubila  sta  si ,  da  si  bosta  zvesto  pisala ,  Piittisjärvi  pa  je  obljubil ,  da  jima  bo  dostavljal  pošto ,  in  to  brez  znamk .

Ob  polnoči  je  zatulil .  Tulil  in  zavijal  je  s  tako  jasnim  in  predirljivim  glasom ,  da  se  ga  je  prav  gotovo  slišalo  do  vasi .  Vmes  si  je  prižgal  cigareto  in  upal ,  da  so  ga  vsi  slišali .  Iskali  ga  bodo  tu  okrog  Reutuavaare .

32

Huttunen  je  vlekel  za  vrvi  z  vso  močjo ,  pot  mu  je  tekel  po  obrazu ,  cerkev  se  je  kar  tresla  od  zvonkih  udarcev .  Kar  predstavljal  si  je ,  da  se  ta  peklenski  trušč  sliši  zares  daleč ,  vse  do  sosednjih  vasi .  Še  dobro ,  da  se  ni  slišalo  vse  do  Rovaniemija ,  kako  goreče  v  tej  vasi  kličejo  vernike  k  maši .

Inšpektor  je  pričel  pokašljevati ,  češ  da  je  takih  primerov  veliko  in  da  ima  pač  vsaka  vas  svoje  čudake .

-  Volk .  Mar  ni  to  volčje  zavijanje ?

-  Volk ,  tako  je .  Osamljen  volk ,  verjetno  se  je  priklatil  z  druge  strani  meje .  Povsem  nenevarna  zver  ob  tem  času .

-  No ,  kaj  praviš ?  Mar  ni  v  dobrem  stanju ?  je  nestrpno  spraševal  Gunnar .

-  S  temi  kamni  se  lahko  melje  še  mnoga  leta ,  je  trdil  Huttunen .

-  Prekleto  mnogo  let  življenja  sem  zapravil  pri  njih .  Zadnjih  pet  let  sem  čemel  tam  brez  potrebe .

-  Takoj  jutri  bom  uredil  vse  v  zvezi  s  prodajo  mlina .  Ko  bodo  papirji  uradno  potrjeni ,  dobiš  denar ,  o  tem  si  lahko  stoodstotno  prepričan .

Naslednji  teden  je  poštar  Piittisjärvi  spet  prinesel  mlinarju  v  njegov  tabor  pošto  in  zelenjavo .  Svetovalka  Sanelma  ga  je  v  pismu  posvarila ,  naj  nikar  več  ne  tuli ,  saj  je  sam  deželni  glavar  zagrozil ,  da  bo  poslal  nadenj  vojake ,  če  nočnega  tuljenja  ne  bo  takoj  konec .  Na  koncu  mu  je  Sanelma  napisala ,  da  ga  vroče  ljubi ,  in  mu  spet  zagotavljala ,  kako  pomembno  je  učenje .  Gomolje  zelenjave ,  ki  jih  je  prinesel  poštar ,  naj  si  nariba  v  solato .

Kristus  je  nadaljeval  s  prijetnim  glasom :

-  Takoj  jutri  zjutraj  pričnemo  hajko .  Poklical  bom  na  pomoč  vojsko  in  pse .

Obrnil  se  je  k  poročniku :

Popoldne  so  graničarji  odkrili  Huttunenov  tabor ,  ga  povsem  uničili  in  poštarjevo  opozorilo  prinesli  na  vpogled  inšpektorju .  Jaatila  je  brž  odkorakal  v  ječo  in  jih  poštarju  pošteno  naložil  z  gumijevko  po  lažnivem  hrbtu .  Piittisjärvi  je  tulil  in  jokal ,  prosil  usmiljenja ,  a  ga  ni  bil  deležen .  Inšpektor  je  zahteval  pojasnilo ,  kje  je  mlinar ,  toda  tega  poštar  ni  povedal .  Predenj  so  vrgli  še  mlinarjeve  šolske  knjige  in  nekaj  ljubezenskih  pisem .  Kako  neki  se  je  Huttunen  dokopal  do  te  pošte ,  ha ?  Podpluti  poštar  je  ostal  neomajen :

Inšpektor  je  dal  poiskati  svetovalko  Sanelmo  in  jo  strogo  izprašal .  Toda  Sanelma  ni  ničesar  priznala ,  pa  čeprav  ji  je  Jaatila  zagrozil  z  zadružnim  svetom  in  s  samim  glavarjem .  Pričela  je  jokati  in  prositi ,  naj  mlinarja  pomilostijo .  Prepričana  je  bila ,  da  bi  Huttunen ,  če  bi  smel  pojasniti  vse  nesporazume ,  gotovo  prostovoljno  prišel  iz  gozda . 

Huttunen  je  vtaknil  pismo  v  žep  in  se  napotil  proti  cesti .  Ni  še  naredil  veliko  korakov  proti  vasi ,  ko  so  presenečenega  mlinarja  napadli  z  vseh  strani  in  ga  podrli  na  tla . 

-  Pa  si  imel  spet  smolo ,  Gunnar .

-  Tiho !  Obljube  duševnim  bolnikom  nas  ne  zavezujejo .  Zato  ti ,  Portimo ,  utihni  in  opravi  nalogo .  Vlak  odpelje  ob  enajstih ,  pred  tem  dajte  mlinarju  hrano .  Peljala  se  bosta  v  sprevodnikovem  vagonu  in  ti ,  Portimo ,  si  odgovoren  za  jetnika .

Portima  in  mlinarja  so  z  avtomobilom  prepeljali  na  policajev  dom ,  kjer  je  Huttunena  čakal  poslednji  obed .  Portimova  žena  je  spekla  ribe .  Na  mizo  je  dala  mrzlo  kislo  mleko ,  svež  kruh  in  maslo .  Za  posladek  je  gospodinja  napekla  palačinke .  Huttunen  in  Portimo  sta  jedla  drug  ob  drugem ,  prvi  z  levo  in  drugi  z  desno  roko .  Inšpektor  ju  je  budno  opazoval .

Okrog  božiča  sta  živali  obiskali  Siponenov  kurnik  in  pobili  vseh  dvajset  kokoši .
