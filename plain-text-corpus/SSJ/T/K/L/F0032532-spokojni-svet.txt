 
» Glej  si  jo  no !  Naj  me  vrag ,  če  to  ni  Renata !  Kako  si  kaj ,  Renata ? «

Potem  sta  se  začeli  meniti  o  nekdanjih  čudovitih  šolskih  časih ,  jaz  pa  sem  sedel  na  svojem  stolu  kot  primrznjen ,  ne  da  bi  uspel  niti  za  trenutek  odtrgati  pogled  od  Rahelinega  obraza .  Še  vedno  je  bila  videti  nekako  previdna ,  govorila  je  mnogo  manj  kot  moja  znanka  in  me  ves  ta  čas  sploh  ni  pogledala ,  jaz  pa  sem  stiskal  pesti  pod  mizo  in  preklinjal  samega  sebe ,  da  se  obnašam  kot  kak  zatrapan  petnajstletnik . 

Končno  se  je  spet  nasmehnila ,  s  tistim  svojim  ljubko  privihanim  kotičkom  ust ,  a  ko  je  spregovorila ,  njene  besede  še  vedno  niso  bile  namenjene  meni .

» Tole  bova  pa  midva  nekoč  morala  malo  doreči , «  je  rekla  Rahela  in  to  je  bil  njen  prvi  stavek ,  ki  je  bil  namenjen  meni ,  samo  meni  in  edino  meni .

Rahela .  Izgovoril  sem  Rahelino  ime ,  polglasno  in  potem  še  enkrat ,  tiše  in  počasneje .  Zven  te  prelepe  besede  je  razveseljeval  moje  uho  in  opajal  sem  se  z  njim .  Rahela  je  bila  utelešenje  vseh  lepih  misli ,  s  katerimi  se  je  kdajkoli  seznanil  moj  duh .  Ko  sem  bil  z  njo ,  nisem  zaznaval  nič  drugega  okrog  sebe .  Ko  pa  nisva  bila  skupaj ,  sem  jo  videl  v  vseh  podobah ,  ki  so  se  kjerkoli  prikazale  mojim  očem  na  poslikanih  pročeljih  mestnih  stolpnic ,  v  krošnjah  trepetlik ,  na  rečnem  obrežju ,  v  oblikah  oblakov ,  v  večernem  somraku  in  v  rdečini  jutranje  zarje ,  v  vetru ,  ki  je  vrtinčil  prah ,  in  v  trepetanju  razbeljenega  zraka  nad  cesto .

Po  večerji  sva  sedela  poleg  ognja  pred  šotorom  in  prisluškovala  oddaljenim  klicem  nočnih  ptičev ,  ki  so  prihajali  od  vsepovsod ,  ter  polenom ,  ki  so  prasketala  v  plamenih .  Rahela  se  je  udobno  namestila ,  tako  da  ji  je  glava  počivala  na  mojih  prsih  in  nato  sva  se  menila  o  svojih  življenjih ,  tako  zelo  praznih  in  nepopolnih ,  dokler  se  nisva  srečala . 

Cvet  je  to  noč  počival  daleč  od  ostalih ,  tako  da  ga  vest  o  tujcih  ni  dosegla .  Za  zajtrk  je  pojedel  širok  reženj  krise ,  ki  ga  je  nosil  s  seboj ,  drugega  pa  si  je  prihranil  za  obed .  Stopil  je  med  debla  košatih  ozunijev  in  začel  lagodno  nabirati  drobne ,  kiselkaste  sadeže  ochopej ,  ki  so  pravkar  obilno  zorele .  Ravno  ko  je  stopil  iz  gozda  na  plano ,  je  pred  seboj  čisto  nenadno  zagledal  tujca .  Tujec  je  bil  nenavadno  visoko  bitje  s  samo  štirimi  tipalkami ,  navidez  enako  presenečen  in  enako  v  zadregi  kot  Cvet .  Oba  sta  obstala ,  čisto  nepremično .  In  potem  se  je  Cvetu  zazdelo ,  da  bi  bilo  prav ,  če  se  tujcu  zdaj  nasmehne ,  zato  je  storil  tako .

Nekaj  trenutkov  je  Cvet  kar  stal  tam  čisto  sam ,  s  tistim  svojim  smehljajem  in  svojo  zadrego .  Gledal  je  Visokega  in  Visoki  je  gledal  njega  in  zdaj  se  Cvetu  ni  zdel  več  tako  zelo  tuj .  Čez  čas  je  Cvet  pomislil ,  da  je  Visoki  morda  lačen ,  ker  bržkone  ne  ve ,  kje  bi  na  tem  svetu  našel  kaj  živeža .  Zato  je  Cvet  odvil  zgornje  liste  z  režnja  krise ,  ki  ga  je  nosil  s  seboj ,  nato  je  stopil  prav  previdno  nekaj  korakov  naprej  in  ponudil  hrano  Visokemu .  Ta  se  je  malo  obotavljal ,  nato  pa  je  nekako  čudno  raztegnil  obraz ,  stegnil  eno  od  obeh  zgornjih  tipalk  in  počasi  vzel  kriso .

» Kaj  je  pohlepni ? «

» Karkoli ? «

Ne  vem ,  ali  je  bil  to  Rosin  namen  ali  goli  slučaj ,  da  sva  tedaj ,  ko  je  bilo  sonce  najvišje ,  pred  nama  zagledala  morsko  obrežje ,  nekaj  naprej  pa  naš  polomljeni  patruljni  čolnič .  Okrog  njega  je  lenobno  počivalo  kaka  dva  ducata  Ailov ,  ki  so  si  bržkone  doslej  že  napasli  radovednost  v  zvezi  z  njim .  Eden  med  njimi  je  bil  Zven  in  to  me  je  spomnilo  mojih  treh  tovarišev ,  kajti  prav  on  jih  je  prvi  srečal .  Zato  sem  ga  pobaral ,  kako  je  kaj  z  njimi ,  ali  so  se  zdaj  že  malo  prilagodili  ali  še  vedno  povzročajo  probleme .

» Pomagate  mu ? «  sem  presenečeno  zinil .  » Le  kako ? «

» Joj , «  se  je  začudil  Rahelin  glas ,  » to  je  bila  pa  lepa  samokritika ,  Chad .  Tako  ostre  še  jaz  ne  bi  spravila  skupaj .  Ampak ,  saj  imaš  čisto  prav  ti  zdaj  res  sanjaš .  Pa  tudi  jaz  zdaj  sanjam .  Jaz  sem  del  tvojih  sanj  in  ti  si  del  mojih  sanj .  Najlepši  del . «

» Chad , «  je  rekel  Rahelin  glas  počasi  in  zdaj  ni  bilo  v  njem  niti  trohice  šaljivosti  več .  » Daj ,  spomni  se  izreka  nekega  modrega  moža ,  ki  sva  ga  nekoč  skupaj  prebrala  in  se  potem  dolgo  menila  o  njem ;  Sanje  so  resnične ,  dokler  trajajo ;  ali  lahko  za  življenje  rečemo  kaj  več ? «

» Izginite ! «  so  mi  kriknili  v  odgovor  goli ,  brezdušni  zidovi  razbitega  patruljnega  čolniča .

» Spokojno ?  Da ,  seveda , «  je  pritrdila  Rosa .  » Spokojno  je  dobra  beseda . « 

Dolgo ,  dolgo  sva  ostala  tako .  Nisem  se  upal  premakniti ,  le  v  sebi  sem  mrmral  molitev ,  da  Rahela  ne  bi  spet  izginila ,  kot  takrat  njen  glas .  Potem  sem  slišal ,  kako  je  tiho  vzdihnila  in  prav  nerad  nekoliko  popustil  svoj  krčeviti  objem .

» Saj  bodo  tile  najini  Aili  vedno  ostali  v  najinih  mislih ,  tudi  potem  in  vedno , «  je  rekla  tiho  Rahela  in  spet  me  je  presenetilo ,  kako  zna  uganiti  moje  misli .  » Pa  lepot  njihovega  sveta  nama  tudi  nihče  in  nikoli  ne  bo  mogel  izbrisati  iz  najinega  spomina .  Morava  domov ,  Chad ,  ljubi .  Pa  niti  ne  toliko  zaradi  naju  samih . «

Pogledal  sem  jo  in  najbrž  sem  ob  tem  naredil  prav  tako  bebast  obraz  kot  tedaj ,  ko  sva  se  prvič  srečala .  » Kaj ,  zaboga ,  pa  hočeš  povedati  s  tem ? «

» Ralph . «

» Kaj  . . .  si  kaj  rekel ? «  je  vprašal  starec ,  ker  je  začutil ,  da  ga  nečak  trese  za  koleno .

Kanja .  Starcu  je  zaigralo  srce  v  utripu  navdušenja ,  ki  ga  že  desetletja  ni  več  občutil .  Kanja  ni  ravno  orel ,  a  vendar  je  občudovanja  vredna .  Oprezujoča ,  zvita  roparica  širokih  peruti ,  ki  komaj  kdaj  zamahnejo ,  nato  pa  spet  dolgo ,  veličastno  jadrajo  v  vzgonskem  vetru .  Torej  so  kanje  očitno  še  lovile ,  čeprav  ne  tolikokrat  kot  včasih ,  ko  so  letale  praviloma  v  parih .  Tudi  kanj  je  bilo  vse  manj  in  manj .  Običajna  zgodba .  Žitno  zrnje ,  polno  pesticidov .  Poljski  glodalci ,  ki  jedo  to  zrnje ,  a  še  kar  kljubujejo  pesticidom .  Ujede ,  ki  se  hranijo  z  glodalci  in  ki  pri  gnezdenju  strejo  lastna  jajca ,  ker  imajo  ta  pretanko ,  preveč  krhko  lupino .  In  sentimentalni  starec ,  ki  z  očmi ,  solznimi  od  starosti ,  zre  v  izginjajoče  vladarje  neba  in  žaluje  za  sencami  minule  mladosti .

Zdelo  se  mu  je ,  da  se  je  njegov  celotni  svet  zrušil  in  ga  pokopal  pod  seboj .  Ni  mogel  spraviti  niti  besede  iz  grla ,  na  gostobesedno  Gregoryjevo  žlobudranje  je  samo  prikimaval .  Bil  je  ves  bled  in  noge  so  se  mu  tresle .  Končno  je  zbral  toliko  moči ,  da  je  odkrevsal  spet  proti  domu  in  odločno  odklonil  Gregoryjevo  ponudbo ,  da  ga  spremi . 

kontaktne  leče  so  v  očeh  gledalca .

Harold  se  je  prebudil  le  stežka  in  z  otrplimi ,  razbolelimi  sklepi ,  kot  redno  zadnje  čase .  Leta  so  tu ,  kaj  hočemo ,  je  pomislil .  Zavalil  se  je  na  hrbet ,  stegnil  roke  čisto  nazaj ,  krčevito  zezehal  in  ponovno  zaprl  težke  veke .  Tako  je  počakal  nekaj  minut ,  iztegnjen  na  postelji ,  da  ga  je  postopoma  minila  jutranja  motoglavost .  Užival  je ,  ko  je  čutil ,  kako  mu  kri  začenja  čedalje  živahneje  krožiti  po  žilah  in  kako  mu  polagoma  preplavlja  sleherno  mišično  vlakno  njegovih  udov .  Kot  sleherno  jutro .  Jutro  novega  dne ,  je  pomislil  Harold ,  in  ta  misel  ga  je  navdala  s  tihim  veseljem ,  tako  kot  vsakikrat .  Slehernega  jutra  je  bil  vedno  vesel ,  še  prav  posebno  pa  zadnje  čase .  Kajti  v  njegovih  letih  je  bilo  vsako  novo  jutro  pravzaprav  darilo  dobrohotne  usode .

» Zdravljenja ? «  je  osuplo  rekel  Harold .  » Kakšnega  zdravljenja ?  Dobro  veste ,  da  sem  zdrav  kot  dren  in  da  ne  potrebujem  čisto  nobenega  . . . «  prav  premagati  se  je  moral ,  da  ni  rekel  kaj  bolj  krepkega  » . . .  presnetega  zdravljenja . «

Dr.  Zims  je  kar  molčal .  Nekoliko  je  pobrskal  med  svojo  kramo ,  nato  je  izvlekel  iz  nje  nekaj  srebrnega ,  kar  je  Harolda  spominjalo  na  vratno  kljuko  in  mu  naslonil  to  reč  na  ramo .  Ko  je  tlesknilo ,  je  Harold  začutil  kot  nekakšen  zbodljaj ,  zdrznil  se  je  in  se  umaknil  nazaj .

Haroldove  misli  so  se  begotno ,  zmedeno  prekopicevale  v  njegovi  ubogi  glavi ,  imel  je  občutek ,  kot  da  se  pravkar  prebuja  iz  globokega  spanca .  Ali  iz  nekake  čudne  omotice ,  kot  po  narkozi ,  ali  kot  da  bi  tri  dni  divje  popival  in  bi  zdaj  imel  neznosnega  mačka .  Ni  si  mogel ,  ali  pa  se  ni  upal  do  konca  oblikovati  nobene  misli  niti  tiste  osnovne :  kam  je  izginil  njegov  vrt .

» No  kaj ? «  Doktor  se  je  ravnodušno  razgledal  naokrog ,  nato  se  je  spet  zazrl  v  Haroldove  oči .  Njegov  pogled  je  bil  mrzel ,  izzivalen ,  privoščljiv .

» Kako  kaj  mar  ne  vidite ? «

Harold  je  zaječal  od  tope  bolečine  nekje  v  drobovju  in  se  nemočno  zvil  v  dve  gubi ,  ramena  so  se  mu  zgrbila  in  spreletel  ga  je  nezadržni  drget ;  njegov  svet  se  je  podiral ,  vse ,  kar  je  ljubil ,  kar  je  njegovemu  življenju  sploh  dajalo  smisel ,  je  izginjalo  v  nič ,  on  pa  ni  mogel  ničesar  storiti  zoper  to .  V  blaznem  upanju ,  da  bo  nekako  preklical  vse  to ,  je  skušal  izklopiti  vse  svoje  čute  in  tako  izničiti  vse ,  kar  je  z  njimi  dojemal  hotel  je  oslepeti ,  želel  si  je  oglušeti ,  hotel  se  je  zbuditi  iz  te  strahotne  nočne  more ,  ki  se  mu  je  dogajala .  Vendar  ni  zaleglo ,  nič  se  ni  spremenilo  mora  je  trajala  dalje .  Bil  je  čisto  nemočen ,  paraliziran ,  zvezan  na  rokah  in  nogah .  Tisto  skrivnostno  nekaj  iz  njegove  podzavesti ,  tisto  temno ,  česar  se  je  tako  bal ,  je  zdaj  pridrlo  na  dan  in  mu  odneslo  vse ,  vse . 

Sence  neznanega  ( Ljubljana ,  Založba  Karantanija ,  1998 ) .
