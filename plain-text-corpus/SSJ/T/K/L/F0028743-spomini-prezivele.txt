 
Ampak  morda  si  lahko  zaradi  tega  našega  nagnjenja  dovolim  neskromne  prispodobe .  V  tistem  morju  sem  res  videla  ribe ,  kakor  da  bi  se  bili  kiti  in  delfini  odločili ,  da  se  bodo  kazali  v  škrlatni  in  zeleni  barvi ,  vendar  v  tistem  času  nisem  razumela ,  kaj  vidim ,  zanesljivo  pa  nisem  vedela ,  koliko  je  moja  lastna ,  osebna  izkušnja  skupna  in  koliko  si  jo  delim  z  drugimi :  to  pri  pogledu  nazaj  potrdimo  najprej  –  naše  podobnosti ,  ne  naših  razlik .

Tudi  v  najbolj  meglenih  in  temnih  trenutkih  sem  dobro  vedela ,  da  se  tisto ,  česar  se  začenjam  zavedati ,  tisto ,  kar  bom  kmalu  dojela ,  po  kakovosti  razlikuje  od  tistega ,  kar  se  dejansko  dogaja  okrog  mene :  nad  mano  živahno ,  delavno ,  toplo  družinsko  življenje  Indijcev ,  ki  so  menda  prišli  iz  Kenije ;  pa  spet  drugačno  od  tistega ,  kar  sem  slišala  iz  prostorov ,  v  katerih  je  stanoval  profesor  White  z  družino  –  stena  njihove  kuhinje  je  bila  tudi  stena  moje ,  in  čeprav  je  bila  to  debela  stena ,  smo  skoznjo  dobivali  novice  drug  o  drugem .

V  radijskih  in  televizijskih  poročilih  in  po  časopisih  so  na  primer  cele  dneve  spremljali  zgodbo  o  enem  samem  ugrabljenem  otroku ,  ki  ga  je  morda  vzela  iz  otroškega  vozička  kakšna  revna ,  nesrečna  ženska .  Na  stotine  policistov  je  prečesavalo  predmestja  in  deželo ,  iskali  so  otroka  in  žensko ,  da  bi  jo  kaznovali .  Toda  naslednja  novica  je  govorila  o  množični  smrti  stotin ,  tisočev  ali  celo  milijonov  ljudi .  Še  vedno  smo  verjeli ,  smo  hoteli  verjeti ,  da  nas  resnično  predstavlja  prva  stvar ,  skrb  za  enega  samega  otroka ,  potreba  po  kaznovanju  posameznega  zločinca ,  čeprav  bodo  za  to  stotine  naših  garaških  policistov  porabile  cele  dneve  in  tedne ;  druga  stvar ,  tista  katastrofa ,  pa  je  bila  –  ker  take  novice  vedno  govorijo  o  ljudeh ,  ki  v  resnici  ne  živijo  na  ogroženem  območju  –  obžalovanja  vredna  in  manjša  ali  vsaj  ne  usodna  nesreča ,  ki  prekinja  enakomeren  tok ,  razvoj  civilizacije .

Zdaj  sem  vztrajno  iskala  prazno  sobo ,  v  kateri  bi  bila  pleskarska  lestev  in  bežno  opažena  oseba  v  pajacu :  če  bi  to  lahko  videla ,  bi  pomenilo ,  da  se  je  začelo .  Toda  praznih  sob  ni  bilo ,  vsaka  je  bila  natlačena  s  predmeti ,  vse  so  bile  potrebne  pozornosti .

Bila  je  strašno  natančna .  Gnala  me  je  v  duševno  potrtost  –  oh ,  zaradi  številnih  vzrokov ;  eden  od  teh  je  bila  moja  lastna  preteklost .  Vendar  tega  ni  sumila ,  zares  je  verjela  –  to  sem  videla  po  njeni  vedrosti ,  po  njenih  zaupljivih  pogledih  –  da  se  kot  običajno  » samostojno  prebija « ;  in  sicer  tokrat  s  svojo  bistroumnostjo .  Kratko  malo  ni  mogla  nikogar  pustiti  mimo ,  ne  da  bi  ga  pogoltnila  in  ga  spet  izbruhnila ,  pokritega  s  svojo  sluzjo :  bister  otrok ,  ki  ga  ni  mogoče  goljufati ,  ki  mu  ni  mogoče  ničesar  podtakniti ;  ki  so  mu  ploskali ,  ker  je  tak ,  in  ki  so  ga  tega  naučili .

Pa  vendar  sem  nekoč  stopila  v  sobo  in  sem  videla ,  da  se  skozi  okno  pogovarja  z  Janet  White ;  bila  je  resna ,  topla ,  na  videz  iskrena .  Če  že  ni  imela  rada  Janet  White ,  pa  je  hotela ,  da  bi  Janet  White  imela  rada  njo .  Obe  sta  se  zasuli  z  neskončnimi  obljubami ,  da  bosta  skupaj  hodili  v  blagovnice ,  na  obiske ,  na  sprehod .  Ko  pa  je  Janet  odšla ,  nasmejana  zaradi  topline ,  ki  se  je  je  nasrkala  pri  Emily ,  je  Emily  rekla :  » Slišala  je ,  da  se  njeni  starši  pogovarjajo  o  meni ,  zdaj  pa  jim  bo  poročala . «  Prav  res ,  seveda .

Bilo  je  značilno ,  da  se  ji  ni  mogel  nihče  približati ,  stopiti  na  njeno  vidno  polje ,  ne  da  bi  ga  občutila  kot  grožnjo .  Do  tega  so  jo  res  pripravile  njene  izkušnje ,  kakršne  koli  so  že  bile .  Ugotovila  sem ,  da  se  poskušam  postaviti  na  njeno  mesto ,  poskušam  biti  ona ,  razumeti ,  kako  to ,  da  ljudje ,  ki  prihajajo  in  odhajajo ,  morajo  biti  ostro  zarisani  zaradi  njene  potrebe  po  kritiziranju ,  po  obrambi ;  in  ujela  sem  se  pri  misli ,  da  to  počne  vsakdo ,  tudi  jaz ,  vendar  je  bilo  v  njej  nekaj ,  kar  je  še  širilo  to  težnjo  in  jo  pretirano  poudarjalo .  Seveda ,  kadar  se  nam  približa  kak  neznanec ,  nas  je  ena  sama  previdnost ;  tej  osebi  vzamemo  mero ;  opravimo  tisoč  neverjetno  hitrih  meritev  in  ocen ,  da  mu / ji  natanko  določimo  mesto ,  končamo  s  tiho  presojo :  da ,  ta  je  zame ;  ne ,  nimava  nič  skupnega ;  ne ,  ta  moški ,  ta  ženska  me  ogroža  …  pazi  se !  Nevarnost !  In  tako  naprej .  Ampak  šele  ko  mi  je  Emily  vse  to  stopnjevala ,  sem  se  zavedela ,  v  kakšni  ječi  smo  vsi  skupaj ,  kako  nemogoče  je ,  da  bi  si  kdor  koli  med  nami  pustil  blizu  moškega ,  žensko  ali  otroka ,  ne  da  bi  si  ga  nezaupljivo  ogledal ,  ga  hitro ,  ostro ,  hladno  analiziral .  Toda  odziv  je  bil  tako  hiter ,  tako  nam  je  prešel  v  navado  –  najbrž  je  bil  prva  reč ,  ki  so  nas  je  kdaj  naučili  starši  –  da  se  nismo  zavedali ,  kako  močno  nas  ima  v  pesti .

Rekla  je :  » Ampak  zakaj  neki ? «

Tisto  zaporedje  potujočih  trum  se  je  končalo .  Pločniki  gor  in  dol  po  ulici  so  bili  počrneli  in  razpokani  od  ognjev ,  ki  so  tam  goreli  toliko  noči ,  listi  na  platanah  so  viseli  ohlapni  in  osmojeni ,  povsod  so  ležale  kosti ,  kožne  krpe  in  steklene  črepinje ,  smetišče  zadaj  je  bilo  potacano  in  umazano .  Zdaj  se  je  prikazala  policija ,  pridno  so  zapisovali  in  spraševali  ljudi .  Prišli  so  čistilci .  Pločnike  so  vrnili  v  prejšnje  stanje .  Začasno  je  bilo  spet  vse  tako  kot  prej ,  za  okni  v  pritličju  so  vso  noč  gorele  luči .

Naprej  sem  našla  zelo  drugačno  okolje ,  predvsem  v  drugačnem  ozračju .  To  je  bila  prva  med  » osebnimi «  izkušnjami .  Za  te  sem  uporabljala  ta  izraz  že  od  začetka .  To  ozračje  pa  je  bilo  vedno  nezgrešljivo  enako ,  kakor  hitro  sem  stopila  na  prizorišče ,  naj  je  bilo  kakršno  koli  že .  To  se  pravi :  med  občutjem  ali  tkivom  ali  razpoloženjem  prizorov ,  ki  niso  bili  » osebni «  –  na  primer  tista  dolga ,  tiha  soba ,  ki  je  bila  tako  uničena ,  ali  kateri  koli  od  dogodkov ,  naj  so  bili  še  tako  moreči  ali  težavni  ali  mučni ,  ki  sem  jih  doživljala  v  takem  ali  drugačnem  okolju  –  med  temi  in  med  » osebnimi «  prizori  je  ležal  cel  svet ;  ti  dve  vrsti ,  » osebna «  ( čeprav  ni  bila  nujno  samo  zame )  in  ona  druga ,  sta  obstajali  v  povsem  različnih  in  ločenih  sferah .  Ena ,  » osebna « ,  je  bila  tako  prepoznavna  po  zraku ,  ki  je  bil  njena  ječa ,  po  čustvih ,  ki  so  bila  njena  bitja .  Neosebni  prizori  so  lahko  jemali  pogum  ali  so  prinašali  težave ,  ki  jih  je  bilo  treba  rešiti ,  na  primer  obnovo  sten  ali  pohištva ,  čiščenje ,  pospravljanje  kaosa  –  ampak  na  tistem  območju  sem  našla  svetlost ,  svobodo ,  občutek  možnosti .  Da ,  to  je  bilo  tisto ,  prostor  in  zavest ,  da  je  mogoče  ukrepati  še  kako  drugače .  Lahko  si  odklonil ,  da  bi  pospravil  tisto  sobo ,  da  bi  očistil  tisto  krpo  zemlje ;  lahko  si  odšel  čisto  v  drugo  sobo ,  si  izbral  drugo  prizorišče .  Ko  pa  si  stopil  v  » osebno « ,  je  pomenilo ,  da  vstopaš  v  ječo ,  kjer  se  ne  more  zgoditi  nič  drugega  kakor  tisto ,  kar  vidiš ,  da  se  dogaja ,  kjer  je  zrak  gost  in  omejen ,  predvsem  pa  je  čas  strogo  nespremenljiv  zakon  in  se  vleče ,  o  moj  Bog ,  kako  se  vleče ,  vleče  in  vleče ,  minuto  za  odmerjeno  minuto ,  ki  jim  ne  moreš  uiti ,  ampak  se  počasi  izrabljajo  druga  za  drugo .

Ker  sem  bila  povabljena  v  ta  prizor ,  je  pomenilo ,  da  sem  vsrkana  v  otrokov  prostor ;  videla  sem  ga ,  kakor  bi  ga  lahko  videl  majhen  otrok  –  torej  kot  nekaj  velikanskega ,  neizprosnega ;  toda  hkrati  sem  obdržala  zavest ,  da  je  majhen  in  neizprosen  –  ker  je  neznaten ,  nepomemben .  To  je  bilo  trinoštvo  nepomembnega ,  brezskrbnega .  Strah  pred  zaprtim  prostorom ,  pomanjkanje  zraka ,  zadušitev  duha ,  prizadevnosti .  Vse  to  pa  neskončno ,  kajti  to  je  bil  otroški  čas ,  ko  je  pogled  na  konec  kakšnega  dne  komaj  mogoče  ujeti  že  na  njegovem  začetku ,  kakor  to  ukazuje  trda  bela  ura .  Vsak  dan  je  bil  kakor  nekaj ,  kar  je  treba  preplezati ,  na  primer  velike ,  trde  naslanjače ,  posteljo ,  ki  ti  sega  nad  glavo ,  ovire  in  izzive ,  ki  jih  premaguješ  s  pomočjo  velikih  rok ,  ki  prijemajo  in  vlečejo  in  potiskajo  –  rok ,  ki  so  se  pri  delu  s  tistim  dojenčkom  zdele  nežne  in  pozorne .  Dojenček  je  bil  visoko  v  zraku ,  kvišku  so  ga  držale  pestunjine  roke .  Dojenček  se  je  smejal .  Mati  ga  je  hotela  vzeti  pestunji ,  ta  pa  ga  je  tesno  obdržala  in  rekla :  » O  ne ,  tole  je  moj  dojenček ,  moj  dojenček  je . «  » O  ne ,  pestunja , «  je  rekla  kot  stolp  močna  mati ,  višja  od  vsega  v  sobi ,  višja  od  velike  pestunje ,  visoka  skoraj  do  stropa :  » O  ne , «  je  rekla  z  nasmehom ,  vendar  s  trdno  stisnjenimi  ustnicami ,  » to  je  moj  dojenček « .  » Ne ,  to  je  moj  dojenček , «  je  rekla  pestunja ,  ki  je  zdaj  zibala  dojenčka  in  mu  popevala ,  » ta  dojenček  je  moj  ljubček ,  tale  drugi  otrok  pa  je  vaš ,  Emily  je  vaša ,  gospa . «  In  je  materi  obrnila  hrbet ,  da  ji  je  pokazala ,  kako  je  čustveno  neodvisna ,  pri  tem  pa  ljubkovala  in  zibala  dojenčka .  Na  to  se  je  mati  nasmehnila ,  drugače  kakor  ona  druga ,  njenega  nasmeha  pa  deklica  ni  razumela ,  razen  da  jo  je  mati  grobo  potegnila  k  sebi  in  ji  rekla :  » Zakaj  nisi  slečena ?  Sem  ti  rekla ,  da  se  sleci . «  In  začelo  se  je  hitro ,  neprijetno  vlečenje  in  potiskanje ;  poskušala  se  je  obdržati  trdno  na  nogah ,  medtem  ko  je  mati  vlekla  z  nje  plasti  oblačil .  Najprej  modro  žametno  obleko ,  na  katero  je  bila  ponosna ,  ker  ji  je  pristajala  –  tako  so  ji  govorili  glasovi  vseh  vrst ,  ki  so  vztrajali  drug  proti  drugemu  visoko  nad  njeno  glavo ,  vendar  je  imela  veliko  gumbkov  na  notranji  strani  podlakta  in  po  hrbtu ,  vsakega  pa  je  bilo  treba  dolgo  odpenjati  z  bolečimi  in  opraskanimi  velikimi  prsti .  Potem  je  bilo  na  vrsti  spodnje  krilo ,  kar  je  šlo  hitro ,  vendar  jo  je  praskalo  po  koži ,  in  nato  dolg ,  bel  triko ,  ki  ji  je  bil  prevelik ;  ko  je  bil  slečen ,  se  je  sprostil  v  zrak  topel ,  všečen  vonj ,  ki  ga  je  mati  zavohala  in  se  skremžila .  » Spravi  se  v  posteljo , «  je  rekla ,  ko  je  otroku  potegnila  čez  glavo  belo  spalno  srajco .

To  je  bil  zanjo  hud  boj  in  zato  je  bila  do  mene  neobzirna  in  nadležna ,  vse  to  pa  je  trajalo  nekaj  tednov ,  ko  se  je  pritoževala ,  da  kritiziram  njeno  zunanjost ,  bila  sem  kriva ,  da  bo  morala  zapravljati  denar  za  obleko  in  da  ji  bo  všeč  ali  pa  ji  ne  bo  všeč ,  kakšna  je  na  pogled  –  da  se  noče  vse  življenje  oblačiti  v  nič  drugega  kakor  hlače  in  bluze  in  puloverje  in  da  hoče  » nazadnje  nositi  nekaj  spodobnega « ;  ampak  ker  je  moja  generacija  vse  skupaj  tako  zapackala ,  nima  njena  ničesar ,  kar  bi  bilo  zanimivo  nositi ,  ljudem  njenih  let  ostajajo  le  stare  modne  revije  in  sanje  o  sijajni  in  mrtvi  preteklosti  …  in  tako  je  šlo  naprej  in  naprej .

Pred  lastnimi  očmi ,  na  tistem  pločniku  bi  bila  cele  tedne ,  cele  mesece  kakor  v  učbeniku  ali  laboratoriju  lahko  opazovala  nastanek ,  rast  in  razcvet  nove  družbene  enote .  Vendar  nisem  počela  nič  takega ,  ker  me  je  vso  prežela  Emily ,  skrb  zanjo .  Tiste  stvari  so  se  dogajale  in  sem  jih  opazovala ;  res  sem  bila  pozorna  na  podrobnosti ;  gledala  sem ,  kako  ta  ali  oni  dogodek  vpliva  na  Emily .  Šele  zdaj ,  ko  se  oziram  nazaj ,  vidim ,  kakšno  priložnost  sem  zamudila .

» Seveda .  Ampak  a  si  nočeš  kupiti  oblek ?  Ta  stroj  je  tako  star .  Gotovo  ima  že  petintrideset  let . «

In  ko  sva  vedela ,  da  se  Emily  vrača ,  sva  oba ,  Hugo  in  jaz ,  hitro  zapustila  svoje  mesto  in  se  premaknila  na  prostor ,  kjer  sva  se  lahko  delala ,  da  spiva  ali  da  vsaj  ne  vohuniva  za  njo . 

Morda  me  Emily  sploh  ni  videla .  Ker  je  tako  dobro  vedela ,  kaj  se  dogaja  med  njenimi  tovariši ,  je  pazila  na  vsako  malenkost  zunaj .  Nekajkrat  pa  me  je  le  videla  in  takrat  me  je  čudno  pogledala ,  kakor  da  jaz  ne  bi  mogla  videti ,  da  me  gleda .  Bilo  je  tako ,  kakor  da  ji  gledanje  iz  varnega  zavetja  tiste  množice  zagotavlja  imunost ,  bilo  je  drugače ,  kakor  če  je  gledala  koga  v  njej ,  za  kar  je  bila  zahtevana  drugačna  šifra .  Dolg ,  hladen ,  zamišljen  pogled ,  ne  neprijazen ,  samo  neprizadet ,  vendar  izraz  njenega  pravega  jaza ,  potem  pa  je  prišel  tisti  vedri ,  trdi  nasmeh ,  zamah  z  roko  –  prijaznost ,  kolikor  so  ji  je  dovoljevali  tovariši .  Kakor  hitro  je  izgubila  pogled  name ,  sem  zanjo  nehala  obstajati ;  vrnila  se  je  tja ,  obdana  z  njimi ,  jetnica  svojega  položaja .

Šla  je  naprej ,  on  pa  za  njo .  Ni  mu  pripela  težke  verige .  S  tem ,  da  je  žival  pustila  nezaščiteno ,  je  naložila  tolpi  odgovornost  za  njeno  vedenje .

Naslednje  jutro  se  je  ponudila ,  da  bi  šla  ven  nakupovat .  Tega  že  nekaj  časa  ni  storila  in  spet  se  mi  je  zazdelo ,  da  je  to  znamenje  nekakšnega  opravičila ,  ker  misli  oditi .

Med  temi  ljudmi  sem  iskala  Emily ,  a  je  nisem  mogla  najti .  Potem  sem  jo  zagledala :  bila  je  s  tistimi ,  ki  so  ostali .  Vsi  –  jaz ,  Hugo ,  del  množice ,  ki  še  ni  bil  pripravljen  za  potovanje ,  in  na  stotine  ljudi  pri  oknih  okrog  in  okrog  in  zgoraj  –  smo  gledali ,  kako  se  odhajajoči  razvrščajo  kot  kakšna  četa ,  po  štirje  ali  pet  vštric .  Ni  bilo  videti ,  da  bi  kaj  dosti  jemali  s  sabo ,  toda  pred  njimi  je  bilo  poletje ,  dežela ,  v  katero  so  bili  namenjeni ,  pa  še  ni  bila  preveč  izropana ,  vsaj  mislili  smo  tako .  Večinoma  so  bili  zelo  mladi ,  mlajši  od  dvajset  let ,  vendar  je  bila  med  njimi  tudi  družina ,  mati  in  oče  s  tremi  majhnimi  otroki .  Dojenčka  je  nesla  v  naročju  prijateljica ,  mati  si  je  z  jermenom  oprtala  otročka ,  oče  pa  je  največjega  otroka  nesel  na  ramenih .  Vodje  so  bili  trije  moški ,  ne  moški  srednjih  let  ali  starejši ,  ampak  najstarejši  med  mladimi .  Dva  od  teh  sta  šla  na  čelu  s  svojima  ženskama ,  tretji  pa  na  začelju  s  svojima :  držali  sta  se  ga  dve  punci .  V  tej  četi  je  bilo  skupaj  okrog  štirideset  ljudi .

Hugo ,  ta  skrpani  stvor ,  je  bil  v  razmerju  do  Emily  tako  rahločuten  kot  zvest  ljubimec ,  ki  je  zadovoljen  že  z  zelo  malo ,  pod  pogojem ,  da  sme  biti  blizu  svoji  ljubljeni .  To  si  je  naložil :  ne  bo  zahteval ,  ne  bo  prosil ,  ne  bo  v  nadlego .  Čakaj  je .  Kakor  jaz .  Pazil  kakor  jaz .

Spominjam  se ,  da  sem  se  vpraševala ,  ali  si  ti  mladi  ljudje ,  ki  tako  živijo  iz  rok  v  usta ,  ki  se  nikoli  ne  bi  v  paru  zaprli  za  stenami ,  če  ne  bi  šlo  za  nekaj  dni  ali  ur  v  kakšni  zapuščeni  hiši  ali  v  uti  na  polju ,  sploh  kdaj  rečejo :  Ljubim  te .  Me  ljubiš ?  Bo  najina  ljubezen  trajna ?  in  tako  naprej .  Vsi  ti  stavki  so  bili  vedno  bolj  podobni  ključem  ali  listinam ,  s  katerimi  imaš  dostop  do  okoliščin  in  razmer ,  ki  so  zdaj  zastarele .

Vedela  sem  samo  toliko ,  kolikor  sem  mogla  videti  sama :  da  jo  vedno  znova  prevzema  silno  poželenje ,  ki  jo  razganja ,  ji  slepi  oči  in  ji  stresa  telo ,  da  osupne  –  poželenje ,  ki  ga  nikoli  ne  more  potešiti  objem  na  tleh  v  prazni  sobi  ali  v  kotu  kakšnega  polja .  Okrog  nje  je  bilo  živahno  dogajanje ,  ampak  Gerald  je  bil  zmeraj  v  njegovem  osrčju ;  kamor  koli  se  je  obrnila  s  kakšno  nalogo  ali  naročilom ,  vedno  je  bil  tam  on ,  tako  učinkovit  in  spreten  in  zavzet  za  pomembne  reči ,  njo ,  Emily ,  pa  je  obsedel  divji  sovražnik  in  je  besnela  od  veselja  in  žalosti .  Pa  če  bi  z  napačnim  pogledom  ali  besedo  izdala ,  kaj  čuti ,  kaj  bi  bilo  potem ?  Izgubila  bi  svoj  dom  tukaj ,  med  temi  ljudmi ,  v  svojem  plemenu  …  Zato  se  je  morala  tako  pogosto  izmuzniti  noter ,  zlesti  k  svojemu  domačemu  Hugu  in  ga  objeti .  Ta  je  pri  tem  včasih  pridušeno  zastokal ,  ker  je  zelo  dobro  vedel ,  za  kaj  ga  potrebuje .

Zdaj  je  ugasnil  cigareto  in  vstal  iz  naslanjača ,  previdno ,  kakor  da  bi  se  bal ,  da  bo  zbudil  otroka .  Odšel  je  v  naslednji  prostor ,  otroško  sobo  z  rdečimi  žametnimi  zavesami  in  vsepovsod  z  belino ,  belino ,  belino .  Dve  posteljici ,  ena  majhna ,  ena  velika .  Hodil  je  previdno ,  velik  moški  med  tisoč  drobnimi  rečmi  za  otroško  rabo ,  mimo  male  posteljice  k  veliki .  Pri  njenem  vznožju  je  obstal  in  pogledal  deklico ,  ki  je  zdaj  spala .  Oči  so  ji  škrlatno  žarele .  Spala  je  le  rahlo .  Ko  jo  je  gledal ,  je  brcnila  odejo  s  sebe ,  se  obrnila  in  obležala  s  spalno  srajco  okrog  pasu ,  da  se  je  pokazala  ritka  in  zadnja  stran  lepih  nog .  Moški  se  je  sklonil  bliže  in  gledal ,  gledal  …  zaradi  glasu  iz  spalnice ,  ko  se  je  njegova  žena  obrnila  in  morda  kaj  rekla  v  spanju ,  se  je  zravnal  in  pogledal  –  z  občutkom  krivde ,  vendar  izzivalno ,  predvsem  pa  jezno .  Na  kaj  je  bil  jezen ?  Odgovor :  na  vse .  Niže  spodaj  v  tej  visoki  hiši  je  bíla  ura  –  šele  enajst .  Deklica  se  je  spet  obrnila  in  obležala  na  hrbtu ,  gola ,  z  izbočenim  trebuhom ,  z  vidno  vulvo .  Na  obrazu  moškega  se  je  čustvom ,  ki  so  bila  na  njem  že  zapisana ,  pridružilo  še  eno .  Nenadoma ,  a  kljub  vsemu  ne  grobo ,  je  deklico  pogrnil  z  odejo  in  jo  tesno  zatlačil .  Deklica  se  je  takoj  začela  premikati  in  javkati .  V  sobi  je  bilo  veliko  prevroče .  Okna  so  bila  zaprta .  Že  je  hotel  eno  odpreti ,  a  se  je  spomnil  prepovedi .  Zasukal  se  je  in  odšel  iz  otroške  sobe ,  ne  da  bi  spet  pogledal  po  posteljicah ,  kjer  je  mali  deček  ležal  mirno ,  z  odprtimi  usti ,  deklica  pa  se  je  premetavala  in  se  trudila ,  da  bi  se  spravila  ven ,  ven ,  ven .

Ženska  se  je  usedla  na  skrajni  rob  postelje ,  videti  je  bila  zdelana ,  videti  obremenjena  in  razdražena ,  kakor  vedno .  Vendar  je  bila  tudi  zadovoljna .

Nekdo  …  da ,  zares  je  bil  nekdo  tam .  Blizu  …  mehko ,  neslišno  sem  stopala  po  travi  ob  poševno  nagnjeni  steni  –  jajčni  lupini ,  vedela  sem ,  da  bom  na  koncu ,  kjer  se  je  presečna  stena  že  zdavnaj  podrla  in  je  razpadla ,  zlahka  in  končno  zasukala  glavo  in  ga  zagledala  –  naj  bo  kdor  koli  že  …  močna ,  mehka  navzočnost ,  zaupnik ,  čigar  obraz  poznam ,  sem  ga  vedno  poznala .  Ampak  ko  sem  prišla  do  konca  stene ,  je  v  travi  žuborel  potoček ,  tako  čist ,  da  so  me  na  njegovem  dnu  iz  svetlih  prodnikov  gledale  ribe  s  svojimi  okroglimi  očmi ,  kakor  da  med  njimi  in  mano  sploh  ne  bi  bilo  vode ,  kakor  da  bi  mi  visele  v  zraku  pred  nogami .

» Tukaj  je , «  sem  rekla .  » Kar  naprej ,  prosim . «

» Zdaj  pa  se  opravičite , «  je  ukazala .  Nasmehnili  so  se  z  bledim ,  nerodnim  nasmehom ,  ki  pomeni :  Oh ,  kakšna  sitnoba !  Emily  so  sicer  ubogali ,  vendar  so  jo  imeli  za  gospodovalno :  kot  sem  lahko  videla ,  tokrat  ni  bilo  prvič ,  da  so  se  po  njenem  ukazu  morali  tako  v  zadregi  prizadeto  nasmehniti .  Zdaj  sem  postala  še  bolj  radovedna ,  kakšna  je  njena  vloga  v  tisti  drugi  hiši .

» Razumljivo ,  najbrž . «

» O  ne ,  bila  je  osebna  …  poklon ,  če  ti  je  to  všeč ! «

Ko  sva  se  vrnili  v  stanovanje ,  je  Emily  odložila  svojo  očarljivost  majhne  deklice ,  brez  katere  me  ne  bi  bila  nikoli  zvlekla  gor  na  odpravo ,  o  kateri  je  jasno  čutila ,  da  spada  na  njeno  območje  in  daleč  stran  od  mojega ;  obsedela  je  in  me  opazovala .  Najbrž  se  je  vpraševala  –  naj  je  bilo  še  tako  nelaskavo  –  ali  sem  res  dojela ,  da  je  blago ,  da  so  » stvari «  drugačna  vrsta  potrebščin  zanjo  in  za  otroke ,  kot  je  June ;  po  svoje  dragocenejše ,  ker  so  nenadomestljive ,  vendar  tudi  brez  vrednosti  …  ne ,  to  ni  pravilno ,  brez  osebne  vrednosti :  stvari  da  ljudem  ne  pripadajo  več ,  kakor  so  nekoč .  Seveda  so  tako  že  zdavnaj  ravnali  nekateri  ljudje ,  še  preden  se  je  iztekel  čas  pridobivanja  in  imetja ,  prebili  so  se  skozi  vse  vrste  poizkusov  življenja  v  skupnostih ,  če  ne  upoštevamo  dejstva ,  da  so  se  ljudje  kot  » Ryanovi «  otresli  misli ,  kaj  je  moje  in  kaj  je  tvoje ,  in  sicer  povsem  brez  idej  in  teorij  o  tem .  June  je  bila  June  Ryan ;  njena  družina  je  oblasti  pehala  v  obup  že  veliko  pred  sesutjem  stare  družbe ,  ko  so  stvari  še  imeli  za  ustaljene .  In  kot  Ryanova  …  Toda  več  o  tem  pozneje ,  ko  opišem  » Ryanove «  na  primernem  mestu .

Počasi  sem  krenila  navzdol  po  nekdanjem  hotelu  in  sem  raziskovala ,  si  ogledovala .  Spominjal  me  je  na  novo  mestno  celoto ,  zgrajeno  za  črnske  delavce  pred  velikim  rudnikom  v  Afriki ,  ki  sem  jo  videla  v  ne  tako  zelo  oddaljenih  dneh ,  ko  so  bile  celine  blizu  skupaj ,  oddaljene  le  za  dan  vožnje .  To  novo  mesto  je  obsegalo  več  hektarov ,  zgradili  so  vse  hkrati .  Obsegalo  je  na  tisoče  enakih  » hišic « ,  vsaka  je  imela  sobo ,  majhno  kuhinjo ,  stranišče  z  umivalnikom .  Toda  v  neki  hiši  si  videl ,  da  so  skoraj  nespremenjen  vzorec  življenja  iz  plemenske  vasi  prenesli  v  mesto :  na  sredi  opečnatih  tal  je  gorel  ogenj ,  v  enem  kotu  je  bil  kup  zvitih  odej ,  v  drugem  kozici  in  vrč .  V  naslednji  » hiši «  značilno  viktorijansko  prizorišče :  kredenca ,  jedilna  miza ,  postelja ,  vse  odvratno  lakirano ,  z  ducatom  kvačkanih  okraskov  in  kraljičinim  portretom  na  steni  nasproti  vhodu ,  tako  da  sta  se  kraljica  v  popolni  častniški  opravi  in  gledalec  lahko  pohvalno  spogledala ,  češ ,  kakšna  notranja  oprema !  Med  tema  skrajnostma  so  bile  vse  mogoče  različice  in  priredbe .  No ,  tak  je  postal  tudi  ta  hotel ,  bil  je  niz  navpičnih  ulic ,  v  katerih  si  lahko  našel  vse ,  od  zgledno  čiste  družine ,  ki  se  šali  na  račun  tega ,  kakšne  so  bile  razmere  v  Angliji ,  preden  so  se  uveljavile  dobre  sanitarije ,  in  nosi  nočne  posode  in  vedra  po  več  nadstropjih  stopnic  v  zadnje  stranišče ,  ki  je  še  uporabno ,  do  ljudi ,  ki  živijo ,  jedo ,  spijo  na  tleh ,  ki  kurijo  na  azbestni  plošči  in  ščijejo  skozi  okno  –  v  teh  časih  rahlo  pršenje  izpod  neba  še  ne  pomeni ,  da  bo  vsak  hip  deževalo  ali  da  se  je  zgostila  para .

» Saj  pa  ni  važno , «  je  rekla  Emily .

Skozi  zadnja  vrata  je  vstopila  sama ,  črni  otrok  je  stopil  za  njo .  June  je  zaostala ,  da  je  bila  z  mano .  Nasmehnila  se  mi  je ,  tokrat  me  je  prvič  zares  videla :  v  njenem  plahem ,  odkritem ,  nezaščitenem  nasmehu  se  je  zrcalila  njena  negotovost ,  njena  prikrajšanost  –  njena  zgodovina .  Hkrati  so  me  njene  oči  prosile ,  naj  ne  obsojam  Emily ,  ker  ne  bi  mogla  prenesti ,  da  je  kdo  ne  bi  maral .

Emily  je  pozabila  name .  Potem  me  je  zagledala  in  mi  zaklicala :  » Bi  rada  ostala  in  jedla  z  nami ? «

Ko  sem  bila  spet  doma ,  sem  zagledala  skozi  okno ,  da  je  Gerald  prišel  z  neko  punco ,  najbrž  Maureen ,  in  so  ga  kot  navadno  obstopili  mlajši  otroci ,  nekateri  iz  njegove  hiše ,  nekateri  ne .  Najbrž  je  imel  za  svojo  dolžnost ,  da  občasno  po  nekaj  ur  postava  tam  zunaj .  Rekla  bi ,  da  je  bilo  res  tako .  Zbiral  je  podatke ,  kakor  smo  jih  morali  vsi ;  privlačil  je  novince  za  svoje  gospodinjstvo  –  vendar  je  bilo  več  prosilcev ,  kakor  bi  jih  mogel  sprejeti ;  samo  pokazal  se  je ,  razkazoval  je  svoje  odlike  med  štirimi ,  petimi  drugimi  fanti ,  ki  so  bili  naravni  vodje  –  je  bilo  to  enakovredno  moškemu ,  ki  gre  lovit ,  medtem  ko  ženske  pridno  delajo  doma ?  Hugo  je  stal  ob  meni ,  ko  sem  premišljevala  o  teh  rečeh ,  gledala ,  kako  se  ta  mladenič  v  razbojniški  opravi  vidno  odlikuje  med  temi  ljudmi ,  toliko  mladih  deklet  pa  visi  tam  okrog ,  lovi  njegov  pogled ,  čaka  na  pogovor  z  njim  …  stare  misli  o  postanih  družabnih  vzorcih .  Vendar  so  človeka  še  vedno  obhajale ,  niso  umrle .  Čisto  tako ,  kot  so  se  kar  naprej  ponavljali  stari  vzorci ,  se  preoblikovali ,  čeprav  se  je  zdelo ,  da  jim  dogodki  dovoljujejo  vsakršne  poskuse  ali  stranpoti  ali  preobrazbe ,  so  se  ponavljale  tudi  stare  misli ,  ki  so  se  ujemale  s  temi  vzorci .  Kar  naprej  sem  sliša  Emilyn  rezki ,  preveč  stisnjeni  glas :  » Kje  je  Gerald ,  kje  je ? «  ko  je  stala  na  svojem  ženskem  mestu ,  česala  mlajše  otroke  in  jim  čistila  gnide  in  uši ,  Gerald  pa  je  takrat  najbrž  načrtoval  kak  pohod ,  da  bi  že  kje  nalovil  nekaj  zalog ,  kajti  o  njem  nihče  ni  mogel  reči ,  da  bi  bil  neiznajdljiv  ali  len .

» Daj ,  no ,  Emily ,  to  je  tvoj  dojenček , «  pride  nasmejan ,  a  ukazovalen  glas  iz  postelje  velike  ženske .  » To  je  tvoj  dojenček ,  Emily . «

Zdaj  sva  se  z  Emily  še  naprej  laže  razumeli ,  ker  sem  obiskala  njen  drugi  dom .  Nekega  jutra  sem  na  primer  lahko  kaj  pripomnila  k  njenemu  umazanemu  obrazu  in  objokanim  očem .  Prejšnjega  dne  ni  bila  v  Geraldovi  hiši  in  tudi  zdaj  ni  kazala  znamenj ,  da  bi  se  odpravljala  tja .  Ves  dopoldan  se  ni  oblekla .  Bila  je  v  tistem ,  v  čemer  je  spala ,  v  neki  bombažni ,  dolgi  srajci  podobni  réči ,  ki  je  bila  nekoč  poletna  večerna  obleka .  Spravila  se  je  na  tla  in  objemala  Huga .

» Res  ne  vidim ,  kaj  sploh  delam  tam , «  je  rekla  in  to  je  bilo  mišljeno  kot  vprašanje .

Nekega  dne  se  je  spravila  s  kavča  in  je  bila  spet  na  pločniku .  Zakaj ?  Ne  vem .  Nikoli  nisem  vedela ,  kaj  poganja  June .  Vsekakor  je  bila  vse  popoldneve  spet  tam  zunaj  med  množico .  Ni  bilo  videti ,  da  bi  bila  bolj  del  ene  ali  druge  skupine :  to  plosko ,  bledo ,  komaj  opazno  osebico  si  videl  v  drugih  klanih  ravno  toliko  kot  v  tistem ,  ki  ga  je  držal  skupaj  Gerald .  Le  enkrat  ali  dvakrat  jo  je  bilo  mogoče  videti  v  ženski  skupini .  Potem  pa  je  ta  odšla  in  June  je  odšla  z  njo .

In  da ,  tega  nisva  verjeli ,  sprva  celo  nisva  vedeli ,  kaj  se  je  zgodilo .  June  ni  bilo  v  mojem  stanovanju .  Ni  je  bilo  na  pločniku .  Ni  je  bilo  v  Geraldovi  hiši .  Emily  je  divje  letala  okrog ,  spraševala .  Takrat  je  bila  osupla .  Je  June  odšla  kar  tako ,  ne  da  bi  vsaj  pustila  sporočilo ?  Da ,  tako  se  je  zdelo :  kot  je  nekdo  povedal ,  so  jo  slišali ,  ko  je  rekla ,  da  si  želi  oditi  naprej .

Hotel  se  je  pogovoriti  o  » tolpi  novih  otrok « ,  za  katere  se  je  čutil  odgovornega .  Živeli  so  v  podzemlju  in  so  hodili  ven  na  lov  za  hrano  in  drugimi  potrebščinami .  Tudi  to  ni  bilo  nič  novega .  Veliko  ljudi  se  je  odločalo  za  obstanek  v  podzemlju ,  čeprav  so  jih  imeli  za  malce  čudne ,  saj  je  bilo  toliko  domov  in  hotelov  praznih .  Vendar  jih  je  morda  dejansko  iskala  policija  ali  so  bili  taki  in  drugačni  prestopniki ,  ki  so  računali ,  da  je  pod  zemljo  varneje .

To  so  bili  otroci ,  ki  jih  je  Gerald  hotel  rešiti  pod  svoje  okrilje .  Kam  pa  bi  lahko  vse  dal ?  No ,  že  kam ,  če  pa  ne  bo  šlo ,  je  čez  cesto  tista  druga  velika  hiša  in  s  skupnimi  močmi  bi  morda  z  Emily  lahko  skrbela  za  obe  hiši ?

Gospodinjstvo  se  je  nenadoma  sesulo .  Gerald  ni  hotel  prisluhniti  razumu ,  prošnjam  stalnih  stanovalcev .  V  položaju  tistih  otrok  je  bilo  nekaj ,  česar  Gerald  ni  mogel  prenesti ;  moral  jih  je  imeti  v  hiši ;  moral  je  poskusiti ;  zdaj  pa  jih  že  ne  bo  metal  ven .  Takrat  je  bilo  že  prepozno .  Drugi  so  odšli .  Že  po  nekaj  urah  sta  Gerald  in  Emily  morala  ugotoviti ,  da  je  vsa  njuna  » družina «  odšla ,  njima  kot  staršema  pa  so  ostali  otroci ,  ki  so  divjaki .  Očitno  je  Gerald  še  pred  nekaj  trenutki  verjel ,  da  bi  jih  lahko  naučili  pravil ,  ki  so  nastala  za  vse .  Pravila ?  Saj  so  komaj  razumeli ,  kaj  jim  je  bilo  rečeno :  niso  imeli  pojma  o  hiši  kot  stroju .  Vse  so  uničevali ,  pulili  so  zelenjavo  na  vrtu ,  kot  opice  so  posedali  pri  oknih  in  metali  umazanijo  na  mimoidoče .  Bili  so  pijani ;  naučili  so  se  pijanosti .

Bil  je  jesenski  popoldan ,  sonce  je  bilo  nizko  in  mrzlo .  Povsod  je  letelo  listje .  Stali  smo  v  veliki  množici ,  bilo  nas  je  petsto  ali  več ,  ljudje  so  še  vedno  prihajali  in  se  nam  pridruževali .  Na  majhnem ,  zasilnem  odru  iz  opeke  je  bilo  pol  ducata  voditeljev .  Emily  je  bila  tam  gori  z  Geraldom .

» Sramota , «  je  zaklicala  ženska  v  množici .  » Prestrašeni  so ,  ubogi  revčki . «

Ko  je  bilo  na  ulicah  mirno ,  sta  Emily  in  Gerald  odšla  v  drugo  hišo  pogledat ,  ali  so  se  otroci  vrnili  vanjo .  Vendar  so  se  vrnili  pa  spet  odšli  in  vzeli  s  sabo  vso  svojo  drobno  lastnino  –  palice  in  kamne  in  orožje ,  kose  pečene  podgane ,  surov  krompir .

» Prideš  nazaj  … «  –  pomišljala  sem  se ,  da  bi  rekla  » domov « ,  ona  pa  je  dejala :  » Da ,  grem  s  tabo  domov . «

» Zakaj  pa  zdaj  lahko  prideš ? «  sem  tvegala  vprašanje ;  ona  pa  je  samo  odkimala ,  kar  je  pomenilo :  Vsak  hip  bom  odgovorila  …  In  je  res ,  kakor  hitro  se  je  obvladala .

» Sem  si  rekel ,  da  bi  dobil  malo  svežega  zraka , «  je  povedal  eden ,  rdečelas  deček  z  mlečno  poltjo  in  očarljivimi  pegami .  Druga ,  svetlolasa ,  angelska  deklica  je  rekla  bolj  zase :  » Ja ,  hotela  sem  malo  svežega  zraka . «

To  je  bilo  zame  preveč ,  da  bi  mogla  vse  takoj  prebaviti  v  mislih .

Nedoslednost  …

Spet  nedoslednost  kakor  pri  odhodu  male  June .  Sedeli  sva  in  tuhtali  o  tem ,  se  pogovarjali  o  tem ,  poslušali  –  daleč  nad  nama  je  zarezgetal  konj ,  so  beketale  ovce ;  mimo  najinih  oken  so  švigali  ptiči ,  namenjeni  na  vrh  stavbe ,  kjer  je  bil  poplačan  trud ,  če  so  se  potrudili  skozi  razbito  okno  in  si  poiskali  hrano ,  tam  je  bilo  kmečko  dvorišče  pa  zelenjavni  vrt  in  celo  nekaj  dreves .  Nedoslednost ,  nova  reč  v  človeški  psihologiji .  Nova ?  No ,  že  zmeraj  so  jo  poznali ,  bila  je  dobro  urejena ,  ukročena ,  podružbljena .  Ali  pa  smo  se  že  tako  navadili  na  tisto ,  kar  so  nam  kazali ,  da  je  nismo  prepoznali .

Nisva  odšli .  Če  bi  bil  kdo  vprašal :  Hočeta  reči ,  da  bosta ,  dve  ženski ,  ostali  tukaj  v  nevarnosti ,  namesto  da  bi  odšli  iz  mesta  na  deželo ,  kjer  je  varno  ali  varneje ,  samo  zaradi  te  živali ,  te  grde ,  ščetinaste ,  stare  zverine  –  sta  pripravljeni  umreti  od  lakote  ali  mraza  ali  kot  žrtev  umora  samo  zaradi  te  živali !  –  potem  bi  bili  rekli :  Seveda  ne ,  nisva  tako  nespametni ,  človeškim  bitjem  dajeva  mesto ,  ki  jim  gre ,  višje  kot  živalim ,  ker  jih  je  za  vsako  ceno  treba  rešiti .  Živali  je  treba  žrtvovati  za  ljudi ,  tako  je  prav  in  primerno  in  to  bova  tudi  naredili  kakor  kdor  koli  drug .

Vedela  sem ,  kaj  pričakuje  Emily :  da  bo  Gerald  obiskal  zgornji  del  stavbe ,  ker  bo  hotel  ugotoviti ,  kaj  se  dogaja .  Hotela  ga  je  odvrniti  od  tega .  Vendar  ni  odšel ;  čez  nekaj  dni  je  samo  rekel :  » No ,  mogoče  so  odšli  kam  drugam . «

Iz  njene  sobe  je  pritacala  tista  zakrknjena  žival ,  Hugo ,  za  njim  pa  sta  prišla  Gerald  in  Emily ,  zavita  v  kože ,  zehala  sta ,  bila  sta  skuštrana ,  nista  bila  presenečena ,  le  vprašujoče  sta  gledala .  Hugo  ni  bil  presenečen ,  ta  že  ne :  ves  pozoren  in  oživljen  je  stal  pred  steno ,  gledal  je  vanjo ,  kakor  da  bi  bilo  končno  pred  njim  tisto ,  kar  je  hotel  in  potreboval  in  je  vedel ,  da  se  bo  zgodilo ,  in  bil  je  pripravljen .
