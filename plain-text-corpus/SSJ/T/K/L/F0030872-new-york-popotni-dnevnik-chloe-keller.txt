 
Popotni  dnevnik  Chloé  Keller

Prevod :  Ana  Marija  Toman

Babica  Grace  mi  je  med  potjo  pripovedovala ,  da  so  pred  davnimi  leti  na  Manhattnu  živeli  Indijanci  Irokezi  in  Algonkini  in  da  ime  otoka  v  algonkinskem  jeziku  pomeni  gričevnat  svet .  V  17.  stoletju  so  Nizozemci  otok  odkupili  od  Indijancev  za  pičlih  24  dolarjev  in  na  njem  ustanovili  mesto  z  imenom  Nieuw - Amsterdam ,  Novi  Amsterdam .  Kasneje  so  morali  priznati  premoč  Angležev  in  ti  so  mesto  preimenovali  v  New  York ,  Novi  York . 

V  spomin  na  Indijance  Američani  vsak  zadnji  četrtek  v  novembru  praznujejo  thanksgiving  oziroma  zahvalni  dan .  V  Združenih  državah  Amerike  je  ta  praznik  celo  pomembnejši  od  božiča .  Ob  tej  priložnosti  se  vsa  družina  zbere  ob  kosilu  s  tradicionalnimi  jedmi :  nadevanim  puranom ,  sladkim  krompirjem  in  brusnično  omako .  Na  ta  dan  se  Američani  spominjajo  prvih  naseljencev ,  ki  so  skupaj  z  Indijanci  pojedli  purana  in  se  jim  tako  zahvalili  za  dobrodošlico .  Zdi  se  mi  malo  čudno ,  da  se  zahvaljujejo  Indijancem ,  če  so  jih  pa  potem  pregnali  z  domov !

No ,  babico  sem  spomnila  na  obljubo .  Rada  bi  izvedela ,  kaj  se  je  zgodilo  Joeju  O'Hari !  Babica  me  je  odpeljala  v  četrt  z  imenom  Hell's  Kitchen ,  kjer  se  nadaljuje  zgodba  mojega  prednika . 

Utrujena  sem .  Zbudila  sem  se  sredi  noči ,  in  ko  sem  šla  na  stranišče ,  sem  slišala ,  da  babica  joče .  Dolgo  nisem  mogla  zaspati  nazaj .  Mislim ,  da  sem  kriva  jaz .  Preveč  sem  podobna  očku .  Mogoče  zaradi  tega  pogosto  misli  nanj ,  ampak  kaj  naj  storim !  Upam ,  da  je  babica  kljub  temu  vesela ,  da  sem  prišla  na  obisk  …

Ko  smo  prispeli  na  otok ,  sem  komaj  čakala ,  da  izvem  še  kaj  več !

» Ampak  kako  je  ura  prišla  sem ? «

Zvečer  me  je  babica  odpeljala  v  japonsko  restavracijo .  Pojedla  sem  veliko  surovih  rib .  Nikoli  si  ne  bi  mislila ,  da  mi  bodo  všeč ,  ampak  bile  so  naravnost  odlične .  No ,  malo  čudne ,  ampak  okusne ! 

Čeprav  je  za  mano  dolg  dan ,  ne  morem  spati .  Na  očka  mislim .  Babica  rada  pripoveduje  zgodbe ,  a  nikoli  ne  pove  zgodbe  o  njem .  Dolgčas  mi  je .  Poleg  tega  sem  do  konca  prebrala  knjigo .  Malo  bom  pobrskala  po  sobi ,  gotovo  bom  našla  kaj  zanimivega . 

» Ko  je  Gino  prišel  v  Ameriko ,  je  trdo  delal .  Večji  del  zaslužka  je  pošiljal  sorodnikom  v  Italiji ,  kar  jim  je  dolga  leta  omogočalo  preživetje .  Ginu  je  delo  tudi  pomagalo ,  da  je  pozabil  na  bolečino ,  saj  je  v  Neaplju  pustil  svojo  veliko  ljubezen ,  Gino .  Doma  so  vsi  poznali  Gina  in  Gino .  Že  od  otroštva  sta  bila  nerazdružljiva .  Ko  je  Gino  odšel  v  Ameriko ,  zaročenka  ni  mogla  z  njim ,  potovanje  je  bilo  prenaporno  in  bila  sta  premlada  za  poroko .  Obljubil  ji  je ,  da  jo  pride  iskat ,  ko  obogati ,  in  ona  mu  je  zagotovila ,  da  ga  bo  počakala .  Čas  je  tekel  in  Gino  se  ni  vrnil .  Ginin  oče  jo  je  hotel  poročiti ,  a  ona  je  zavrnila  vse  snubce .  Ko  ga  je  začelo  zapuščati  potrpljenje ,  mu  je  obljubila ,  da  bo  snubca  izbrala ,  ko  bo  do  konca  zarobila  poročno  obleko  …  Ampak  kar  je  zašila  podnevi ,  je  ponoči  razparala ! 

» To  je  New  York ,  podnevi  in  ponoči  je  povsod  polno  ljudi .  Zato  mu  tudi  pravimo  mesto ,  ki  nikoli  ne  spi . «

Kako  smešno  ime !

Babica  mi  je  razložila ,  da  je  to  sabat ,  obred ,  ki  ga  opravljajo  ob  petkovih  večerih .  Ko  sem  pripomnila ,  da  sem  mislila ,  da  samo  judje  praznujejo  sabat ,  mi  je  babica  povedala ,  da  je  bil  dedek  Isaac  jud . 

» Da , «  je  rekla  babica  Grace ,  » ti  si  prava  mala  Američanka !  Vsakega  po  malo  si .  Jutri  ti  bom  povedala  zgodbo  o  dedku  Isaacu . «

Sobota

Preden  sem  šla  spat ,  mi  je  babica  povedala  konec  zgodbe .  Bila  sem  zelo  utrujena ,  ampak  potrudila  sem  se ,  da  nisem  zaspala  pred  koncem . 

» Vsak  dan  sem  mislila  nate  in  rada  te  imam ,  odkar  si  se  rodila . «
