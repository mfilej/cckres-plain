 
Pascal  Mercier :

DRUGA  NOTRANJA :

Za  slovensko  izdajo  ©  Didakta ,  d. o. o.  Radovljica  2010

Goethe  Institut ? ? ? ?

ISBN  978 - 961 - 261 - 139 - 2  ( trda  vezava )

Ko  je  pozvonilo  za  odmor ,  je  ostal  pri  oknu .  Za  njim  so  učenci  nenavadno  tiho  zapuščali  učilnico .  Čez  čas  je  tudi  sam  odšel  ven ,  skozi  zadnji  vhod  zapustil  stavbo  in  se  na  drugi  strani  ceste  usedel  v  Deželno  knjižnico ,  kjer  ga  ne  bi  nihče  iskal .

Beatrice  Lüscher  z  enakomerno ,  odsekano  pisavo ,  ki  se  je  pod  težo  svojih  vedno  popolnih  dosežkov  grozljivo  hitro  starala .  René  Zingg ,  vedno  na  spodnji  meji  ocen .

V  foajeju  s  kupolo  iz  barvastega  stekla  ni  bilo  žive  duše  in  preproga  na  tleh  je  udušila  vsak  šum .  Gregorius  je  bil  vesel ,  da  je  dež  prenehal  in  mu  s  plašča  ni  več  kapljalo .  S  svojimi  težkimi ,  brezobličnimi  čevlji  je  odšel  naprej  in  stopil  v  jedilnico .  Od  za  zajtrk  pogrnjenih  miz  sta  bili  zasedeni  le  dve .  Tihi  zvoki  Mozartovega  divertimenta  so  vzbujali  vtis ,  da  si  daleč  stran  od  vsega  glasnega ,  grdega  in  ogrožajočega .  Gregorius  je  slekel  plašč  in  sedel  k  mizi  ob  oknu .  Ne ,  je  rekel  strežaju  v  svetlo  peščenem  suknjiču ,  ni  hotelski  gost .  Čutil  je ,  kako  ga  ocenjuje :  grobo  pleten  pulover  z  visokim  ovratnikom  pod  ponošenim  jopičem  z  usnjenimi  našitki  na  komolcih ;  razvlečene  hlače  iz  žameta ;  boren  venec  las  okrog  mogočne  pleše ;  siva  brada  z  belimi  lisami ,  zaradi  katerih  je  bil  vedno  videti  nekoliko  zanemarjen .  Ko  je  strežaj  odšel  z  naročilom ,  je  Gregorius  z  živčno  kretnjo  preveril ,  ali  ima  pri  sebi  dovolj  denarja .  Nato  se  je  s  komolci  naslonil  na  poškrobljen  prt  in  se  zastrmel  proti  mostu .

» Ali  naj  prevedem ? «

Gregorius  je  prikimal .  In  nato  je  zaslišal  stavke ,  ki  so  ga  povsem  omamili ,  kajti  zveneli  so ,  kot  bi  bili  napisani  samo  zanj ,  pa  ne  samo  to ,  temveč  zanj  v  tem  dopoldnevu ,  ki  je  spremenil  vse .

Trikrat  zaporedoma  si  je  zavrtel  prvo  ploščo  tečaja  in  počasi  dobil  občutek  za  razliko  med  pisanim  in  govorjenim  in  za  vse  to ,  kar  je  bilo  v  govorjeni  portugalščini  požrto .  Do  veljave  je  prišel  njegov  zanesljivi ,  lahkotni  spomin  za  besedne  zveze .

Gregoriusa  je  od  lakote  začel  boleti  trebuh  in  prisilil  se  je ,  da  je  nekaj  pojedel .  Pozneje  je  s  skodelico  čaja  sedel  v  temni  dnevni  sobi .  Kaj  zdaj ?  Na  vratih  je  pozvonilo  še  dvakrat  in  udušeno  brenčanje  telefona  je  nazadnje  zaslišal  malo  pred  polnočjo .  Jutri  ga  bodo  javili  za  pogrešanega  in  prej  ali  slej  bo  pred  vrati  policija .  Še  bi  se  lahko  vrnil .  Četrt  pred  osmo  bi  prečkal  Kirchenfeldski  most ,  vstopil  v  gimnazijo  in  svojo  skrivnostno  odsotnost  opravil  z  že  kakšno  zgodbo ,  zaradi  katere  bi  bil  videti  malo  nor ,  kar  pa  bi  bilo  tudi  vse  in  bilo  bi  mu  čisto  podobno .  Nikoli  ne  bi  izvedeli  ničesar  o  velikanski  razdalji ,  ki  jo  je  v  svoji  notranjosti  premagal  v  manj  kot  štiriindvajsetih  urah .

Zapeljali  so  na  postajo  v  Hendayu ,  francoskem  obmejnem  kraju .  Vagon  se  je  izpraznil .  Ko  sta  Portugalca  to  opazila ,  sta  se  prestrašila  in  zgrabila  za  prtljago  na  rešetki .  » Isto  ainda  não  é  Irún , «  je  rekel  Gregorius .  To  še  ni  Irún .  Bil  je  stavek  iz  jezikovnega  tečaja ,  le  krajevno  ime  je  bilo  tam  drugo .  Portugalca  sta  omahovala  spričo  njegove  nebogljene  izgovorjave  in  počasnosti ,  s  katero  je  drugo  ob  drugo  nizal  besede .  Toda  pogledala  sta  ven  in  opazila  tablo  na  železniški  postaji .  » Muito  obrigada , «  je  reka  ženska .  » De  nada , «  je  odgovoril  Gregorius .  Portugalca  sta  spet  sedla ,  vlak  je  speljal .

Kaj  bi  postalo  iz  njega ,  če  bi  premagal  strah  pred  žgočim  orientalskim  peskom  in  šel  tja ?  Gregorius  je  pomislil  na  hladnokrvnost ,  s  katero  je  segel  v  branjevkino  blagajno  na  Bärenplatzu .  Bi  bila  dovolj ,  da  bi  bil  kos  vsemu ,  kar  bi  ga  doletelo  v  Isfahanu ?  Papirus .  Zakaj  ga  je  nekaj ,  kar  je  imel  desetletja  dolgo  za  potegavščino ,  ki  mu  ne  more  do  živega ,  nenadoma  tako  bolelo ?

Gregoriusu  je  podal  vizitko  z  naslovom  na  hrbtni  strani .  Pred  prihodom  mora  pregledati  še  nekaj  papirjev ,  je  rekel  nato  in  se  namenil  vstati .  Toda  potem  se  je  še  enkrat  naslonil  nazaj  in  iz  načina ,  kako  je  pogledal  Gregoriusa ,  je  bilo  jasno ,  da  se  je  nekaj  v  njem  sprožilo .  Ali  ni  nikoli  obžaloval ,  da  je  svoje  življenje  posvetil  klasičnim  jezikom ,  je  vprašal .  To  je  gotovo  pomenilo  zelo  mirno ,  odmaknjeno  življenje .

» In  rdeče  cedre  –  ne  bi  me  čudilo ,  če  bi  bile  neke  vrste  metafora . «

Zapisala  je  naslov  in  Gregoriusu  pojasnila ,  kje  je  to .

Nebo  je  prekrila  rahla ,  bela  tančica ,  ki  je  zabrisala  blišč  sončne  svetlobe .  Optikova  trgovinica  je  bila  blizu  trajekta  čez  Tejo .  Zlovoljni  obraz  Césarja  Santaréma  se  je  razjasnil ,  ko  mu  je  Gregorius  povedal ,  kdo  ga  pošilja .  Pogledal  je  recept ,  potežkal  očala ,  ki  mu  jih  je  podal  Gregorius ,  in  nato  v  polomljeni  francoščini  pripomnil ,  da  bi  bilo  mogoče  stekla  narediti  tudi  iz  lažjega  materiala  in  jih  vstaviti  v  lažji  okvir .

Senhor  Simões  je  bil  moški  mišičaste  postave ,  z  zašiljenim  nosom  in  temnimi  očmi ,  iz  katerih  je  govorila  živahna  inteligenca .  Mariana  Eça  ga  je  poklicala  in  mu  povedala ,  za  kaj  gre .  Bilo  je ,  kot  bi  bilo  pol  Lizbone  zaposleno  s  tem ,  da  napoveduje  njegov  prihod  in  si  ga  podaja  naprej ,  si  je  mislil  Gregorius ,  lahko  bi  govorili  že  o  pravem  ringarajanju  najavljanja ,  in  ni  se  spomnil ,  da  bi  že  kdaj  doživel  kaj  podobnega .

Vítor  Coutinho  je  živel  v  hiši ,  ki  je  bila  videti ,  kot  da  se  bo  vsak  hip  podrla .  Stala  je ,  odmaknjena  od  ceste ,  skrita  za  drugimi  hišami ,  in  na  spodnjem  delu  jo  je  preraščal  bršljan .  Zvonca  ni  bilo  in  Gregorius  je  za  nekaj  hipov  zbegan  obstal  na  dvorišču .  Ko  se  je  že  pripravil ,  da  bo  odšel ,  je  iz  enega  od  zgornjih  oken  zaklical  lajajoč  glas :

V  telefonskem  imeniku  ni  nobene  Adriane  de  Almeida  Prado ,  je  rekel  Gregorius  po  nelagodnem  premoru .

Gregorius  je  poklical  Doksiadisa  in  ga  vprašal ,  kaj  je  anevrizma .  » Vem ,  da  beseda  pomeni  razširitev .  Toda  česa ? «  To  je  bolezenska  razširitev  arterijske  žile  zaradi  prirojene  ali  pridobljene  spremembe ,  je  rekel  Grk .  Ja ,  tudi  v  možganih ,  celo  pogosto .  Velikokrat  ljudje  ničesar  ne  opazijo  in  dolgo  –  več  desetletij  –  je  lahko  vse  v  redu .  Potem  pa  žila  nenadoma  poči  –  in  to  je  konec .  Zakaj  hoče  to  vedeti  sredi  noči ?  Je  z  njim  kaj  narobe ?  In  kje  sploh  je ?

» Kako  se  reče  šahu  v  portugalščini ? «

» Je  z  očmi  vse  v  redu ? «

» In  zdaj  ne  veste ,  ali  so  boljša  stara  ali  nova , «  je  rekel .

» Uma  casa  azul ? «  je  vprašal .

Zdaj  je  moški  zavihal  hlačnico  in  Gregoriusu  pokazal  brazgotino .  » Ele  fez  isto , «  on  je  to  naredil ,  je  rekel  in  s  konico  od  nikotina  porumenelega  prsta  pogladil  po  njej .  Ženska  se  je  s  svojimi  nagubanimi  prsti  podrgnila  po  sencih ,  nato  pa  z  roko  naredila  kretnjo ,  kot  bi  nekaj  odletelo :  Prado  je  naredil ,  da  so  njeni  glavoboli  izginili .  In  potem  je  tudi  ona  pokazala  brazgotinico  na  enem  od  prstov ,  kjer  je  bila  najverjetneje  bradavica .

V  hotelu  je  imel  Novo  zavezo ,  v  grščini  in  portugalščini ,  ki  mu  jo  je  podaril  Coutinho ;  toda  hotel  je  bil  predaleč ,  šlo  je  za  to ,  da  bi  lahko  bral  tukaj  in  zdaj ,  nedaleč  od  modre  hiše ,  ki  je  grozila ,  da  ga  bo  požrla ,  še  preden  bi  se  njena  vrata  odprla .  V  naglici  je  plačal  in  se  odpravil  iskat  knjigarno ,  kjer  bi  lahko  našel  takšna  besedila .  Toda  bila  je  nedelja  in  edino ,  kar  je  našel ,  je  bila  zaprta  cerkvena  knjigarna ,  ki  je  imela  v  izložbi  knjige  z  grškimi  in  hebrejskimi  naslovi .  Čelo  je  prislonil  na  šipo ,  vlažno  od  megle ,  in  začutil ,  kako  ga  je  spet  prevzela  skušnjava ,  da  bi  se  odpeljal  na  letališče  in  z  naslednjim  letalom  odletel  v  Zürich .  Z  olajšanjem  je  spoznal ,  da  mu  je  uspelo  nadležno  željo  doživeti  kot  rastočo  in  spet  polegajočo  se  vročico ,  ki  jo  je  potrpežljivo  pustil  izzveneti ,  in  nato  je  počasi  odšel  nazaj  v  bar  v  bližini  modre  hiše .

Salona ,  kot  je  bil  ta ,  Gregorius  še  ni  videl ,  še  v  filmu  ne .  Raztezal  se  je  čez  celotno  globino  hiše  in  dajal  vtis ,  kot  bi  ne  imel  konca .  Brezhibno  sijoč  parket  na  tleh  je  bil  iz  rozet ,  v  katerih  se  je  izmenjavalo  nešteto  lesnih  vrst  in  odtenkov ,  in  ko  se  je  zdelo ,  da  si  s  pogledom  prišel  do  zadnje ,  se  je  za  njo  pojavila  še  ena .  Na  koncu  je  pogled  uzrl  stara  drevesa  zunaj ,  ki  so  zdaj ,  konec  februarja ,  ponujala  zmedo  črnih  vej ,  ki  so  molele  visoko  v  svinčeno  sivo  nebo .  V  enem  kotu  je  stala  okrogla  miza  s  francoskim  stilnim  pohištvom  –  zofo  in  tremi  stoli ,  s  sedali  iz  olivno  zelenega ,  srebrno  svetlikajočega  se  žameta ,  zavitimi  naslonjali  in  nogami  iz  rdečkastega  lesa  – ,  v  drugem  sijoče  črna  stoječa  ura ,  katere  zlato  nihalo  je  mirovalo ,  kazalca  sta  se  ustavila  na  šest  triindvajset .  V  kotu  pri  oknu  pa  je  stal  klavir ,  razen  pokrova  tipk  prekrit  s  težko  odejo  iz  črnega  brokata ,  prepleteno  s  svetlikajočimi  se  zlatimi  in  srebrnimi  nitmi .

Na  njegovo  trkanje  ni  bilo  odgovora ,  tudi  drugič  ne .  Obrnil  se  je  že ,  da  bi  odšel ,  ko  je  zaslišal ,  kako  so  se  vrata  s  tihim  cviljenjem  odprla .  Pričakoval  je  moškega  v  zanemarjenih  oblačilih ,  takega ,  ki  se  pogosto  sploh  ni  več  pošteno  oblekel ,  temveč  v  kopalnem  plašču  posedal  pred  šahovnico .  Moški ,  ki  se  je  zdaj ,  neslišno  kot  duh ,  prikazal  med  vrati ,  je  bil  povsem  drugačen .  Čez  snežno  belo  srajco  z  rdečo  kravato  je  imel  oblečeno  temnomodro  pleteno  jopo ,  zraven  pa  še  hlače  z  brezhibno  zalikano  gubo  in  sijoče  črne  čevlje .  Roke  je  skrival  v  žepih  na  jopici ,  ogolela  glava  z  redkimi ,  kratko  pristriženimi  lasmi  nad  štrlečimi  ušesi  se  je  nagibala  rahlo  vstran  kot  pri  nekom ,  ki  se  noče  ukvarjati  s  tem ,  kar  mu  prihaja  na  pot .  Iz  sivih ,  priprtih  oči  je  prodiral  pogled ,  za  katerega  se  je  zdelo ,  da  reže  skozi  vse ,  na  čemer  se  ustavi .  João  Eça  je  bil  star  in  morda  že  tudi  bolan ,  kot  je  rekla  njegova  nečakinja ,  toda  strt  ni  bil .  Bolje  je  bilo ,  si  je  mislil  Gregorius ,  da  ga  nisi  imel  za  nasprotnika .

» Vaši  nečakinji  se  je  zdelo ,  da  ste  ga  morda  poznali . «

» Amadeu , «  je  rekel  v  tišino  in  nato  še  enkrat :  » Amadeu .  O  sacerdote  ateu . «  Brezbožni  duhovnik .

Zdaj  je  iz  žepa  na  jopici  potegnil  zavojček  cigaret ,  si  eno  vtaknil  med  ustnice  in  tresoč  plamen  ponesel  k  tobaku .  Kadil  je  v  globokih ,  mirnih  potegih  in  tresavica  se  je  umirjala .  Roko  s  cigareto  je  držal  tako ,  da  se  ni  videlo  manjkajočih  nohtov .  Njegova  druga  roka  je  spet  izginila  v  žepu .  Ko  je  začel  govoriti ,  je  pogledal  skozi  okno .

Star  sem  bil  sedemindvajset  let ,  on  pet  let  starejši .  V  vsem  me  je  neskončno  presegal .  Tako  sem  na  tisti  vožnji  vsaj  občutil .  On ,  sin  iz  plemiške  lizbonske  hiše ,  jaz  kmečki  sin  s  severa .  Skupaj  smo  preživeli  dan ,  šli  smo  na  sprehod  po  plaži ,  družno  jedli .  V  nekem  trenutku  je  beseda  nanesla  na  diktaturo .  Devemos  resistir ,  moramo  se  upreti ,  sem  rekel ,  še  danes  se  spominjam  teh  besed ,  spominjam  se  jih ,  ker  so  se  mi  zdele  nekako  nerodne  pred  moškim ,  ki  je  imel  fino  izrezan  obraz  poeta  in  je  včasih  uporabil  besedo ,  ki  je  sam  nisem  še  nikoli  slišal .

In  prihajal  je .  Vedno  je  prišel  in  ostal  dlje ,  kot  je  bilo  dogovorjeno ,  pazniki  so  se  bali  njegovega  jeznega  pogleda ,  ko  so  ga  opominjali  o  uri .  Prinašal  mi  je  zdravila ;  proti  bolečinam  in  za  spanje .  Pogledali  so  mu  skozi  prste ,  meni  pa  so  jih  pozneje  vzeli ,  nikoli  mu  nisem  povedal ,  poskušal  bi  zrušiti  zidove .  Solze  so  mu  tekle  po  licih ,  ko  je  videl ,  kaj  so  počeli  z  mano ,  solze ,  ki  so  bile  seveda  tudi  solze  sočutja ,  a  bolj  kot  to  solze  nemočnega  besa .  Ni  veliko  manjkalo ,  pa  bi  se  stepel  s  pazniki ,  njegov  solzni  obraz  je  bil  rdeč  od  jeze . «

Na  poti  navzgor  jo  je  Gregorius  vprašal  po  cesti ,  ki  je  bila  zapisala  v  osmrtnici .  Videl  je ,  da  bi  šla  z  veseljem  z  njim ,  in  bil  vesel ,  da  so  jo  v  uredništvu  očitno  vendarle  potrebovali .

Kako  se  piše ?  Mélodie  tega  ni  vedela .  » Za  nas  je  bila  preprosto  Maria  João . «

» Delala  sem  tisoč  stvari , «  se  je  zasmejala ,  ko  je  opazila  Gregoriusove  radovedne  poglede ,  » vedno  sem  bila  tista  nestanovitna ,  nepredvidljiva ,  zato  očka  ni  vedel ,  kaj  naj  z  mano . «

» Kot  natakarica  v  baru ,  med  špricanjem  šole ,  kot  črpalkarica ,  in  tukaj ,  tole  si  morate  ogledati :  moj  orkester . «

Gregorius  si  je  ogledoval  fotografije .  Bila  je  deklica ,  ki  je  vsem  sedela  v  naročju  in  vse  spravljala  v  smeh ,  in  kadar  je  zajokala ,  je  bila  žalost  hitro  mimo  kot  kratek  naliv  sredi  sončnega  dne .  Špricala  je  šolo ,  pa  je  vseeno  izdelala ,  ker  je  s  svojo  očarljivo  predrznostjo  uročila  učitelje .  Bilo  ji  je  čisto  podobno ,  da  mu  je  zdaj  pripovedovala ,  kako  se  je  nekoč  istočasno  ponoči  učila  francoščino  in  se  poimenovala  po  imenu  neke  francoske  igralke  v  Èlodie ,  iz  česar  so  drugi  takoj  skovali  Mélodie ,  besedo ,  ki  je  bila  kot  ustvarjena  zanjo ,  kajti  njena  navzočnost  je  bila  lepa  in  bežna  kot  melodija ;  vsi  so  se  zaljubili  vanjo  in  nihče  je  ni  mogel  obdržati .

Zunaj  je  lilo  kot  iz  škafa  že  dva  dni .  Bilo  je ,  kot  bi  čudodelna  zavesa  Gregoriusa  zastirala  od  zunanjega  sveta .  Ni  bil  v  Bernu  in  je  bil  tam ;  bil  je  v  Lizboni ,  in  ni  bil  v  Lizboni .  Ves  dan  je  igral  šah  in  pozabljal  postavitve  in  poteze ,  nekaj ,  kar  se  mu  prej  ni  še  nikoli  zgodilo .  Včasih  se  je  zalotil ,  da  je  v  rokah  držal  figuro  in  ni  več  vedel ,  od  kod  je  prišla .  Spodaj ,  pri  obedih ,  ga  je  moral  strežaj  vedno  znova  vpraševati ,  kaj  želi ,  in  enkrat  je  naročil  sladico  pred  juho .

Koine ,  grščina  iz  Nove  zaveze ,  ga  je  dolgočasila ,  bilo  je  preenostavno ,  le  pogled  na  drugo ,  portugalsko  stran  Coutinhove  izdaje  je  imel  še  nekakšen  čar .  Poklical  je  več  knjigarn  in  vprašal  po  Ajshilu  in  Horaciju ,  lahko  pa  bi  bila  tudi  Herod  in  Tacit .  Slabo  so  ga  razumeli ,  in  ko  mu  je  končno  uspelo ,  ni  šel  po  knjige ,  ker  je  deževalo .

Gregorius  se  je  vrnil  v  ravnateljevo  pisarno .  V  roki  je  neodločno  podržal  hebrejsko  Biblijo .  Imel  jo  je  že  pod  roko  in  se  namenil  proti  vratom ,  nato  pa  se  je  obrnil .  Vlažen  predal ,  v  katerem  je  ležala ,  je  oblekel  s  svojim  puloverjem  in  knjigo  položil  vanj .  Nato  se  je  podal  na  pot  k  patru  Bartolomeu  Lourençu  de  Gusmãou ,  ki  je  živel  na  drugem  koncu  mesta ,  v  Belému ,  v  cerkvenem  zavodu .

Spomini  so  patra  odnesi  daleč  iz  sobe ,  v  kateri  sta  sedela ,  sobe ,  ki  je  bila  sicer  prostorna  in  polna  knjig ,  niti  primerljiva  z  ubožno  sobo  Joãa  Eça  onkraj  v  Cacilhasu ,  pa  vendar  soba  v  negovalnem  zavodu ,  kar  so  izdajale  medicinske  naprave  in  zvonec  nad  posteljo .  Gregorius  ga  je  vzljubil  že  na  začetku ,  visokoraslega ,  mršavega  moža  s  snežno  belimi  lasmi  in  globokimi ,  pametnimi  očmi .  Če  je  poučeval  Prada ,  je  moral  biti  zdaj  star  že  krepko  čez  devetdeset ,  toda  na  njem  ni  bilo  nič  starčevskega ,  nobenega  znaka ,  da  je  izgubil  kaj  bistrosti ,  s  katero  se  je  pred  sedemdesetimi  leti  upiral  Amadeovim  silovitim  izzivom .  Imel  je  vitke  roke  z  dolgimi ,  drobnimi  prsti ,  kot  ustvarjenimi  za  obračanje  strani  v  starih ,  dragocenih  knjigah .  S  temi  prsti  je  zdaj  listal  po  Pradovi  knjigi .  Toda  ni  bral ,  dotikanje  papirja  je  bilo  prej  kot  ritual ,  ki  naj  prikliče  nazaj  daljno  preteklost .

Tudi  napadi  melanholije  spadajo  k  drugemu  Amadeu .  Ko  so  se  spravili  nadenj ,  je  bilo  skoraj  tako ,  kot  bi  se  vanj  prehodno  ugnezdila  povsem  druga  čud .  Napadla  ga  je  pretirana  plašljivost ,  ob  najmanjšem  šumu  je  poskočil  kot  pod  udarcem  biča .  V  takih  trenutkih  je  bil  videti  kot  poosebljena  muka  biti  živ .  In  gorje ,  če  si  poskusil  s  tolažečo  ali  bodrilno  pripombo :  napadel  te  je  z  besnim  sikanjem .

» Zdaj  ko  me  sprašujete ,  se  mi  zdi ,  kot  da  imena  nismo  hoteli  vedeti ;  kot  da  bi  bilo  moteče ,  če  bi  ga  poznali , «  je  rekel .  » Nekako  tako ,  kot  človek  tudi  pri  svetnikih  ne  sprašuje  po  priimku .  Ali  pri  Diani  ali  Elektri . «

Pater  je  zaprl  oči  in  obmolknil .  Ni  hotel  zapustiti  davnega  časa ,  ko  je  Amadeu  de  Prado  Marii  João  podaril  lasno  sponko .  Nasploh ,  si  je  rekel  Gregorius ,  je  hotel  ostati  pri  svojem  najljubšem  učencu ,  s  katerim  je  razpravljal  o  Avguštinu  in  tisoč  drugih  rečeh .  Pri  fantu ,  ki  bi  se  lahko  dotaknil  neba .  Fantu ,  ki  bi  mu  tudi  on  z  veseljem  položil  roko  na  ramo  tako  kot  Maria  João .

Jorge  je  bil  nekdo ,  pri  komer  se  je  Amadeu  lahko  odpočil  in  si  opomogel  od  svojega  vrtoglavega  tempa .  Če  je  bil  nekaj  časa  z  njim ,  se  je  sčasoma  še  sam  upočasnil ,  Jorgejeva  umirjenost  je  prešla  nanj .  Na  primer  pri  šahu .  Sprva  ga  je  spravljalo  ob  pamet ,  če  je  Jorge  v  neskončnost  premleval  potezo ,  ni  se  skladalo  z  njegovo  predstavo  o  svetu ,  z  njegovo  iskrivo  metafiziko ,  da  je  nekdo ,  ki  je  za  svoje  misli  potreboval  toliko  časa ,  na  koncu  lahko  zmagal .  Toda  potem  je  začel  njegovo  umirjenost  vdihovati ,  umirjenost  nekoga ,  za  katerega  se  je  zdelo ,  da  že  od  nekdaj  ve ,  kdo  je  in  kam  spada .  Zveni  prismuknjeno ,  a  mislim ,  da  je  prišlo  do  tega ,  da  je  Amadeu  redne  poraze  proti  Jorgeju  potreboval .  Bil  je  nesrečen ,  če  je  izjemoma  zmagal ,  zanj  je  moralo  biti ,  kot  bi  se  zrušila  skalnata  stena ,  katere  se  je  sicer  lahko  oprijel .

In  od  njega ,  patra  Bartolomea ,  bi  se  moral  posloviti  drugače  kot  od  drugih ,  je  pomislil  Gregorius .  Z  drugimi ,  osebnejšimi  besedami ,  morda  z  objemom .  Patra  je  bolelo ,  da  je  z  njim  ravnal  kot  z  vsemi  drugimi .  Bolelo  ga  je  še  zdaj ,  sedemdeset  let  pozneje .

› Pa  če  bi  jih  bilo  zelo  veliko ? ‹

Sililo  me  je ,  da  bi  vstal  in  zaploskal .  Že  zaradi  briljantnosti  tega  vratolomnega  govora .  Toda  takrat  sem  začutil :  bogokletju  ne  moreš  ploskati ,  pa  naj  bo  še  tako  izpiljeno .  Tega  ne  more  nihče ,  še  najmanj  pa  pater ,  božji  mož .  In  tako  sem  sedel  naprej .  Sekunde  so  minevale .  Veliko  jih  ne  bi  smelo  več  preteči ,  sicer  bi  to  pomenilo  katastrofo  tako  zanj  kot  za  nas .  Amadeu  je  privzdignil  glavo  in  si  pretegnil  hrbet .  Pogled  mu  je  zdrsel  proti  vitražnemu  oknu  in  tam  ostal .  Tega  ni  storil  namenoma ,  ne  kot  igralski  trik ,  prepričan  sem .  Bilo  je  povsem  nehote  in  je ,  kot  boste  videli ,  ponazarjalo  njegov  govor .  Pokazal  je ,  da  je  bil  ta  govor  on .

Zakaj  se  mu  je  ta ,  morda  skurilna ,  pa  vendar  nedolžna  želja  zdela ,  kot  bi  odločala  o  nečem  velikem ?  Kot  bi  imelo  daljnosežne  posledice ,  če  bi  se  zdaj ,  namesto  da  odide  v  hotel ,  vrnil  k  tramvaju ?  Malo  pred  zaprtjem  je  smuknil  v  železnino  in  kupil  najmočnejšo  žepno  svetilko ,  kar  so  jih  imeli .  In  že  je  bil  spet  v  enem  tistih  starih  tramvajskih  vagonov  in  drdral  proti  metroju ,  ki  ga  bo  odpeljal  ven  do  liceja .

Poezija  božje  besede  je  tako  prevzemajoča ,  da  povzroči  onemelost  vsega  in  da  sleherni  ugovor  postane  klavrno  bevskanje .

Gregoriusa  je  zeblo .  Zadnji  metro  je  že  zdavnaj  odpeljal .  Nikjer  ni  bilo  telefona  niti  taksija ,  in  preden  bi  do  hotela  pripešačil ,  bi  minile  ure .  Pred  vrati  avle  se  je  slišalo  tiho  izginjajoče  prhutanje  netopirjev .  Sem  ter  tja  je  zacvilila  podgana .  Vmes  pa  smrtna  tišina .

Za  trenutek  se  je  Gregorius  ustrašil  jedrnatih  besed ,  zvenečih  kot  ukaz ,  ki  mu  je  veleval  v  modro  hišo .  Toda  nato  je  pred  sabo  zagledal  bledi  obraz  in  črne  oči  z  zagrenjenim  pogledom ,  videl  je  žensko ,  kako  je  na  robu  prepada  stopala  skozi  sobo  brata ,  čigar  smrt  se  ne  bi  smela  zgoditi ,  in  besede  zdaj  niso  nič  več  zvenele  ukazovalno ,  ampak  kot  klic  na  pomoč  iz  ohripelega  grla  s  črnim ,  skrivnostnim  žametnim  trakom .

Gregorius  se  je  z  ušesom  tiščal  zvočnika .  Glas  je  bil  drugačen ,  kot  si  ga  je  predstavljal .  Pater  Bartolomeu  je  govoril  o  nežnem  baritonskem  glasu .  Višina  glasu  je  bila  prava ,  toda  njegova  barva  je  bila  trpka ,  čutil  si ,  da  je  ta  mož  znal  govoriti  z  rezko  ostrino .  Se  je  tako  zdelo  tudi  zato ,  ker  so  bile  edine  besede ,  ki  jih  je  Gregorius  razumel ,  não  quero ,  nočem ?

» Fátima , «  je  rekla  Adriana ,  ko  se  je  iz  vrveža  izluščil  nov  glas .  Zaničljivost ,  s  katero  je  izgovorila  ime ,  je  povedala  vse .  Fátima  je  bila  moteča .  Ne  samo  v  tem  pogovoru .  V  vsakem  pogovoru .  Amadea  ni  bila  vredna .  Njenega  dragega  brata  si  je  brez  pravice  prisvojila .  Bilo  bi  bolje ,  da  ne  bi  nikoli  stopila  v  njegovo  življenje .

» Vsi  so  tako  obzirni  do  nje ,  tako  presneto  obzirni , «  je  rekla  Adriana ,  še  medtem  ko  je  Fátima  govorila .  » Kot  bi  bilo  njeno  sesljanje  strahotna  usoda ,  ki  bi  opravičevala  vse ,  vsak  religiozni  kič ,  preprosto  vse . «

» Nismo  verjeli  svojim  očem ,  ko  je  mama  stvar  prinesla  domov .  O  aparatih  nima  pojma ,  niti  najmanjšega .  Boji  se  jih .  Vedno  misli ,  da  jih  bo  pokvarila .  Potem  pa  prinese  domov  prav  magnetofon ,  enega  prvih ,  kar  jih  je  bilo  mogoče  kupiti .

Prav  ima .  Zdaj  ko  je  očka  mrtev  in  imava  tukaj  ordinacijo ,  se  ji  mora  zdeti  življenje  prazno .  Rita  se  potika  naokrog  in  jo  poredko  obišče .  Fátima  se  sicer  vsak  teden  odpelje  k  njej .  A  to  mami  malo  pomaga .

Njegova  sestra ,  tista  starejša ,  je  odpravila  otroka  in  pri  tem  skoraj  umrla ,  je  Gregorius  zaslišal  reči  Joãa  Eça .  Stisnilo  ga  je .  Tu  spodaj  se  je  Adriana  pogreznila  še  globlje  v  preteklost  kot  zgoraj  v  Amadeovi  sobi .  Zgoraj  je  bila  to  preteklost ,  ki  jo  je  lahko  spremljala  le  od  zunaj .  S  knjigo  ji  je  pozneje  postavila  spomenik .  Toda  ko  je  s  cigareto  v  ustih  in  skodelico  kave  sedel  za  pisalno  mizo ,  pišoč  s  starinskim  nalivnikom ,  ga  ni  mogla  doseči ,  in  Gregorius  je  bil  prepričan ,  da  je  takrat  gorela  od  ljubosumja  na  samotnost  njegovih  misli .  Tukaj ,  v  prostorih  ordinacije ,  je  bilo  drugače .  Slišala  je  vse ,  kar  je  rekel ,  z  njim  je  govorila  o  pacientih  in  mu  asistirala .  Tukaj  ji  je  povsem  pripadal .  Veliko  let  je  bilo  tukaj  središče  njenega  življenja ,  kraj  njene  najbolj  žive  sedanjosti .  Njen  obraz ,  ki  je  bil  kljub  sledem  starosti  –  nekako  celo  za  njimi  –  ta  trenutek  mlad  in  lep ,  je  govoril  o  njeni  želji ,  da  bi  smela  za  vedno  ostati  v  tistem  času ,  da  ji  ne  bi  bilo  treba  zapustiti  neskončnosti  tistih  srečnih  let .

» Rui  Luís  Mendes .  Ga  je  Amadeu  zdravil  tukaj ? «

In  res :  potem  ko  je  Amadeu  razkužil  predvideno  mesto  na  Mendesovih  prsih ,  je  omahoval  in  zaprl  oči .  Nikoli  sicer ,  ne  prej  ne  pozneje ,  nisem  imela  priložnosti  opazovati  človeka ,  ki  je  na  tak  način  premagoval  samega  sebe .  Takrat  je  Amadeu  odprl  oči  in  Mendesu  zapičil  iglo  naravnost  v  srce .  Videti  je  bilo  kot  smrtni  udarec  in  kar  otrpnila  sem .  To  je  storil  z  osupljivo  gotovostjo ,  s  katero  je  vbrizgal  vsako  brizgalko ,  da  si  imel  občutek ,  kot  bi  bila  človeška  telesa  v  takih  trenutkih  zanj  kot  iz  stekla .  Ne  da  bi  vztrepetal ,  je  z  neverjetno  enakomernostjo  Mendesu  zdaj  izbrizgal  drogo  v  srčno  mišico ,  da  bi  jo  ta  spet  pognala  v  tek .  Ko  je  brizgalko  izvlekel ,  je  iz  njega  izginila  vsa  silovitost .  Mesto  vboda  je  prelepil  z  obližem  in  s  stetoskopom  osluškoval  Mendesa .  Nato  me  je  pogledal  in  mi  pokimal .  › Rešilca , ‹  je  rekel .

Nič  se  ni  zgodilo ,  izoblikovala  se  ni  niti  ena  sama  beseda .

Na  vprašanje ,  ali  bi  kaj  pojedel ,  je  odsotno  odkimal .  Nato  je  odšel  v  kopalnico  in  si  s  halje  spral  paradižnikov  madež .  K  obedu  je  prišel  –  kar  se  ni  še  nikoli  zgodilo  –  v  halji  in  se  neprenehoma  gladil  po  mokrem  mestu .  Adriana  je  začutila ,  da  prihajajo  iz  velike  globine  te  gladeče  kretnje ,  in  zdelo  se  je ,  da  je  za  njimi  nekaj  več ,  kakor  da  bi  jih  Amadeu  delal  namerno .  Zbala  se  je ,  da  bo  pred  njenimi  očmi  izgubil  razum  in  za  vedno  tako  obsedel ,  moški  z  izgubljenim  pogledom ,  ki  poskuša  v  mislih  s  sebe  vedno  znova  otresti  umazanijo ,  s  katero  so  ga  obmetavali  ljudje ,  ki  jim  je  podarjal  vse  svoje  znanje  in  življenjsko  slo ,  pa  naj  je  bil  dan  ali  noč .

Gregoriusa  je  presenetilo ,  kar  je  zdaj  storil .  Odšel  je  k  umivalniku ,  vzel  brisačo ,  nato  pa  stopil  pred  Adriano ,  da  bi  ji  obrisal  čelo .  Sprva  je  le  togo  sedela  v  obrambni  drži ,  toda  nato  je  izmučena  in  hvaležna  pustila ,  da  ji  je  glava  omahnila  v  brisačo .

Sem  to  storil  zanj ?  Je  bilo  tako ,  da  sem  v  njegovem  interesu  hotel ,  da  živi  naprej ?  Lahko  z  gotovostjo  rečem ,  da  je  bila  moja  volja ?  Pri  mojih  pacientih  je  tako ,  tudi  pri  tistih ,  ki  jih  ne  maram .  Vsaj  upam  tako  in  ne  bi  rad  mislil ,  da  za  mojim  hrbtom  moje  početje  vodijo  povsem  drugi  motivi  od  tistih ,  ki  naj  bi  jih  poznal .  Toda  pri  njem ? 

( Tudi  tu  se  potrjuje ,  kar  me  je  izkušnja  pogosto  vedno  znova  učila ,  povsem  zoper  prvotni  temperament  mojega  mišljenja :  da  je  telo  manj  podkupljivo  od  duha .  Duh ,  to  je  šarmantno  prizorišče  samoprevar ,  stkan  iz  lepih ,  pomirjujočih  besed ,  ki  nam  hlinijo  neko  nezmotno  domačnost ,  bližino  spoznanja ,  ki  nas  dela  imune  pred  tem ,  da  bi  presenetili  sami  sebe .  Kako  dolgočasno  bi  bilo  vendar  živeti  v  taki  lahkotni  samogotovosti ! ) 

» Zveni  pustolovsko , «  je  rekla  Natalie .

AS  SOMBRAS  DESCONCERTANTES  DA  MORTE .  BEGAJOČE  SENCE  SMRTI .  » Planil  sem  iz  sna  in  se  bal ,  da  bom  umrl , «  je  rekel  Jorge  po  telefonu ,  » in  še  zdaj  sem  ves  paničen . «  Bilo  je  malo  pred  tretjo  zjutraj .  Njegov  glas  je  zvenel  drugače  od  tistega ,  ki  sem  ga  poznal ,  ko  se  je  v  lekarni  pogovarjal  s  strankami ,  mi  ponudil  kakšno  pijačo  ali  rekel :  » Ti  si  na  potezi . «  Ne  bi  bilo  mogoče  reči ,  da  se  mu  je  glas  tresel ,  toda  bil  je  napolnjen  kot  glas ,  v  katerem  silovita  čustva ,  obvladovana  z  veliko  muko ,  grozijo ,  da  bodo  izbruhnila . 

Sanjal  je ,  da  je  sedel  na  odru  pred  novim  klavirjem  Steinway  in  ni  znal  igrati .  Ni  še  bilo  dolgo  tega ,  ko  je ,  obsedeni  racionalist ,  storil  neko  očarljivo  norost :  z  denarjem ,  ki  mu  ga  je  zapustil  ponesrečeni  brat ,  je  kupil  steinwaya ,  čeprav  na  klaviarju  še  ni  zaigral  enega  samega  takta .  Prodajalec  se  je  čudil ,  da  je  preprosto  pokazal  na  enega  od  bleščečih  klavirjev ,  ne  da  bi  sploh  odprl  pokrov  nad  klaviaturo .  Od  takrat  je  stal  klavir  v  muzealnem  sijaju  v  njegovem  samotnem  stanovanju  in  je  bil  videti  kot  monumentalni  nagrobnik .

Vsi  bodo  umrli  in  vsi  so  se  tega  bali ,  če  so  na  to  pomislili .  Nekoč  umreti  –  samo  ne  zdaj .  Poskušal  sem  se  spomniti  na  labirint  vprašanj  in  argumentov ,  skozi  katerega  sem  z  Jorgejem  blodil  pol  noči ,  in  jasnost ,  ki  je  bila  na  dosegu  roke  in  se  je  v  zadnjem  trenutku  odtegnila .  Gledal  sem  za  mlado  žensko ,  ki  se  je  pravkar  vzravnala ,  starcem ,  ki  se  je  objestno  igral  s  pasjo  vrvico ,  in  šepavo  staro  materjo ,  ki  je  pogladila  otrokove  lase .  Mar  ni  bilo  očitno ,  preprosto  in  jasno ,  v  čem  bi  obstajala  njihova  groza ,  če  bi  v  tem  trenutku  prejeli  vest  o  svoji  bližnji  smrti ?  Podržal  sem  neprespani  obraz  v  jutranje  sonce  in  pomislil :  Preprosto  hočejo  še  več  tvarine  svojega  življenja ,  naj  bo  to  življenje  še  tako  lahko  ali  naporno ,  borno  ali  obilno .  Nočejo ,  da  bi  se  končalo ,  tudi  če  manjkajočega  življenja  po  koncu  ne  bodo  mogli  več  pogrešati  –  in  tega  vedeti .

Gregorius  se  je  zdrznil .  Moški  je  bil  videti  prav  tak  kot  mož  takrat  v  Juri ,  proti  kateremu  je  igral  deset  ur ,  pa  na  koncu  vendarle  izgubil .  Bilo  je  na  turnirju  v  Moutierju ,  nekega  mrzlega  decembrskega  konca  tedna ,  ko  se  ni  nikoli  zares  zdanilo  in  se  je  zdelo ,  da  se  hribi  bočijo  nad  krajem  kot  gorska  utrdba .  Mož ,  domačin ,  ki  je  francosko  govoril  kot  debilnež ,  je  imel  enak  štirioglat  obraz  kot  Portugalec  tam  čez  za  mizo ,  enako  strniščasto  pričesko ,  kot  bi  mu  jo  naredili  s  kosilnico ,  enako  poševno  čelo ,  enaka  štrleča  ušesa .  Le  Portugalčev  nos  je  bil  drugačen .  Pa  tudi  pogled .  Črn ,  vranje  črn  pod  košatimi  obrvmi ,  pogled  kot  pokopališki  zid .

Pedro  je  ustnice  večkrat  potisnil  naprej  in  nazaj ,  nato  je  dvignil  glavo  in  se  zazrl  v  Gregoriusa .  Gregorius  si  je  želel ,  da  bi  imel  na  nosu  stara  očala ,  ki  so  bila  tudi  pred  takimi  pogledi  kot  utrdba .  Pedro  je  pomežiknil ,  se  podrgnil  po  sencih ,  se  s  kratkimi ,  okornimi  prsti  pogladil  po  strnišču  na  glavi .  Nato  je  kmeta  pustil  pri  miru .  » Novato , «  je  zamrmral ,  » diz  novato . «  Gregorius  je  zdaj  vedel :  pomenilo  je  začetnik .

O'Kelly  je  povlekel  iz  cigarete ,  preden  je  tekača  premaknil  počez  čez  šahovnico  in  požrl  nasprotnikovo  trdnjavo .  Njegovi  prsti  so  bili  rumeni  od  nikotina  in  za  nohti  je  imel  črno .  Njegov  veliki ,  mesnati  nos  z  razširjenimi  porami  je  Gregoriusa  odbijal ,  zdel  se  mu  je  kot  izrastek  na  brezobzirnosti .  Prilegal  se  je  nedavnemu  škodoželjnemu  smehu .  Toda  vse ,  kar  te  je  lahko  odbijajo ,  se  je  spet  razblinilo  v  utrujenem  in  dobrohotnem  pogledu  iz  njegovih  rjavih  oči .

Kaj  je  o  tej  drami  vedela  Adriana ?  Jo  je  v  svojih  mislih  sploh  lahko  dopustila ?  Ali  je  morala  svoj  duh  zapreti  pred  tem ,  kot  že  pred  toliko  drugim ?  Je  nedotaknjeni ,  nori  steinway  še  stal  v  O'Kellyjevem  stanovanju ?

Žrtvoval  je  zadnjega  tekača  in  s  tem  povzročil  končnico .  Zmagati  ni  mogel  več ,  a  za  remi  bi  moralo  zadostovati .  Pedro  je  šel  na  stranišče .  Gregorius  je  pogledal  okrog  sebe .  Prostor  se  je  izpraznil .  Peščica  moških ,  ki  je  ostala ,  je  pristopila  k  njegovi  mizi .  Pedro  se  je  vrnil ,  se  usedel  in  smrknil .  Jorgejev  nasprotnik  je  odšel ,  on  sam  pa  se  je  usedel  tako ,  da  je  lahko  spremljal  končnico  pri  sosednji  mizi .  Gregorius  je  slišal  njegovo  hropeče  dihanje .  Če  ni  hotel  izgubiti ,  je  moral  pozabiti  nanj .

» Pa  še  vedno  živim , «  je  rekel  in  odložil  knjigo  na  stran .  » Tudi  strah ,  nerazumljeni  strah  iz  tistega  časa  je  še  tu .  In  tudi  klavir  še  vedno  stoji  tukaj .  Danes  ni  več  pomnik ,  preprosto  stoji  tam ,  klavir ,  samo  še  on  sam ,  brez  sporočila ,  nemi  sopotnik .  Pogovor ,  o  katerem  piše  Amadeu ,  bilo  je  konec  1970 .  Še  takrat ,  no  ja ,  prisegel  bi ,  da  se  ne  bova  nikoli  izgubila ,  on  in  jaz .  Bila  sva  kot  brata .  Več  kot  brata .

Hotel  je ,  da  bi  bil  naslov  Spoštovanje  in  odpor  do  božje  umrljive  besede .  To  je  patetično ,  sem  rekel ,  patetična  metafizika ,  in  na  koncu  je  to  opustil .  Nagnjen  je  bil  k  patosu ,  ni  hotel  priznati ,  vendar  je  to  vedel  in  zato  napadal  vse  kičasto ,  kjerkoli  se  mu  je  ponudila  priložnost ,  pri  tem  pa  je  bil  lahko  krivičen ,  strahotno  krivičen . 

» Resnično  sem  mislil ,  da  se  ne  bova  nikoli  izgubila , «  je  rekel  čez  čas  v  tišino .  » Mislil  sem ,  da  je  nemogoče .  Nekoč  sem  nekje  prebral  stavek  Prijateljstva  imajo  svoj  čas  in  se  končajo .  Ne  pri  naju ,  sem  si  mislil  takrat ,  ne  pri  naju . «

Natalie  Rubin  je  poklicala  trikrat .  Gregorius  jo  je  poklical  nazaj .  » Slovar  in  portugalska  slovnica  sploh  nista  bila  problem , «  je  rekla .  » V  to  slovnico  se  boste  naravnost  zaljubili !  Kot  kakšen  zakonik  je ,  v  njej  pa  na  kupe  seznamov  izjem ,  moški  je  ves  nor  na  izjeme .  Kot  vi ,  oprostite . «

Že  malo  težje  je  bilo  z  zgodovino  Portugalske ,  več  jih  je ,  na  koncu  se  je  odločila  za  najbolj  strnjeno .  Vse  to  je  že  na  poti .  Perzijska  slovnica ,  ki  ji  jo  je  navedel ,  je  še  v  prodaji ,  pri  Hauptu  mu  jo  lahko  priskrbijo  do  srede  tedna .  Nasprotno  pa  zgodovina  portugalskega  odporništva  –  to  je  resnično  izziv .  Knjižnice  so  bile  že  zaprte ,  ko  je  prišla .  Šele  v  ponedeljek  gre  spet  lahko .  Pri  Hauptu  so  ji  svetovali ,  naj  se  pozanima  v  lektoratu  za  romanistiko ,  in  ve  že  tudi ,  na  koga  se  mora  v  ponedeljek  obrniti .

» Ah ,  nič , «  je  rekel  Grk ,  » preprosto  utrujen  sem ,  v  ordinaciji  delam  napake ,  rad  bi  nehal . «

» Po  tistem  ste  nekaj  časa  prav  klavrno  igrali , «  je  rekel .  » Za  vaše  razmere . «

JUVENTUDE  IMORTAL .  NESMRTNA  MLADOST .  V  mladosti  živimo ,  kot  da  smo  nesmrtni .  Vedenje  o  smrtnosti  nas  obigrava  kot  krhek  trak  iz  papirja ,  ki  se  komaj  dotika  naše  kože .  Kdaj  v  življenju  se  to  spremeni ?  Kdaj  nas  prične  trak  tesneje  objemati ,  dokler  nas  nazadnje  ne  davi ?  Po  čem  prepoznamo  njegov  blag ,  vendar  nepopustljiv  pritisk ,  ki  nam  da  vedeti ,  da  ne  bo  nikoli  več  popustil ?  Po  čem  ga  prepoznamo  pri  drugih ?  In  po  čem  pri  sebi ? 

V  redakciji  velikega  Berner  Zeitunga  niso  bili  ravno  prijazni  z  njim  in  Gregorius  je  pogrešal  Agostinho  iz  Lizbonskega  DIÁRIO  DE  NOTÍCIAS .  Oglas  iz  aprila  1966 ?  Neradi  so  ga  pustili  samega  v  arhivu  in  malo  pred  poldnevom  je  imel  ime  tovarnarja ,  ki  je  takrat  iskal  domačega  učitelja  za  svoje  otroke .  V  telefonskem  imeniku  so  bili  trije  Hannesi  Schnyderji ,  a  le  en  dipl.  ing.  z  naslovom  v  Elfenauu .

Gregorius  se  je  odpeljal  tja  in  pozvonil  z  občutkom ,  da  počne  nekaj  povsem  zgrešenega .  A  kot  je  kazalo ,  se  je  zdelo  zakoncema  Schnyder  v  brezhibni  vili  pitje  čaja  z  moškim ,  ki  bi  takrat  skoraj  postal  učitelj  njunih  otrok ,  dobrodošla  popestritev .  Bližala  ste  se  osemdesetim  in  govorila  o  čudovitih  časih  pod  šahom ,  ko  sta  obogatela .  Zakaj  je  takrat  umaknil  svojo  prošnjo ?  Mladenič  z  maturo  iz  klasičnih  jezikov  –  to  bi  bilo  natanko  tisto ,  kar  sta  iskala .  Gregorius  jima  je  povedal  za  materino  bolezen ,  nato  pa  pogovor  za  nekaj  časa  preusmeril  drugam .

Ko  se  je  malo  pred  četrto  prebudil ,  si  je  zaželel  poklicati  Doksiadisa .  Toda  kaj  naj  bi  mu  rekel ?  Da  je  tukaj ,  pa  vendarle  ni ?  Da  je  gimnazijsko  zbornico  zlorabil  za  telefonsko  centralo  svojih  zmedenih  želja ?  In  da  ni  bil  niti  povsem  prepričan ,  da  se  je  to  res  zgodilo ?

Nobene  obredne  potrditve  ni  bilo ,  nobenega  kozarca ,  ne  stiska  roke ,  še  pogledala  se  nista .

Zunaj  se  je  že  po  nekaj  korakih  ustavil .  Zastal  mu  je  dih .  Na  drugi  strani  pri  knjigarni  Haupt  je  skozi  vrata  stopila  Natalie  Rubin .  V  vrečki ,  je  pomislil ,  je  perzijska  slovnica ,  in  Natalie  jo  bo  zdaj  ubrala  proti  pošti ,  da  bi  mu  jo  poslala  v  Lizbono .

Poklical  je  hotel  v  Lizbono  in  jih  prosil ,  da  mu  do  nadaljnjega  rezervirajo  isto  sobo ,  kot  jo  je  imel  doslej .  Dobro  je ,  da  je  poklical ,  so  rekli ,  prišel  je  namreč  paket  zanj  in  ženica ,  ki  je  bila  tam  zadnjič ,  mu  je  spet  prinesla  pismo .  Tudi  po  telefonu  so  spraševali  po  njem ,  zapisali  so  si  številke .  Sicer  pa  so  v  omari  našli  šahovnico .  Ali  je  njegova ?

» Saj  nimate  nič  proti ,  če  se  jo  tudi  jaz  učim ? «  je  vprašala  in  nenadoma  je  bila  v  njenem  glasu  bojazljivost ,  ki  se  nikakor  ni  hotela  skladati  z  grajsko  gospodično ,  še  veliko  manj  kot  smeh ,  v  katerega  ga  je  zadnjič  spet  potegnila .

Prišla  je  Clotilde  in  s  čajem  obstala  med  vrati ,  s  pogledom  na  tiktakajoči  uri .  Graças  a  Deus !  je  rekla  tiho .  Pogledala  je  Adriano ,  in  ko  je  odložila  čaj  na  mizo ,  se  ji  je  v  očeh  zalesketalo .

Vsi  smo  čutili ,  da  bi  rad  nekaj  časa  še  sam  ostal  pri  grobu ,  in  tako  smo  odšli .  Ko  sem  se  ozrla  nazaj ,  je  stal  pri  Fátiminem  očetu ,  očkovem  starem  prijatelju ,  ki  je  tudi  ostal ,  Amadeu  je  Fátimo  spoznal  v  njegovi  hiši  in  se  nato  kot  hipnotiziran  vrnil  domov .  Amadeu  je  objel  velikega  moža ,  ki  si  je  z  rokavom  brisal  oči ,  nato  pa  s  pretirano  vihravim  korakom  odšel .  Moj  brat  je  sam ,  s  sklonjeno  glavo ,  z  zaprtimi  očmi  in  sklenjenimi  rokami  stal  pred  odprtim  grobom  gotovo  četrt  ure .  Lahko  bi  prisegla ,  da  je  molil ,  rada  bi ,  da  bi  bilo  tako . «

Ta  presenetljivo  močni ,  skoraj  rutinski  stisk  je  Gregorius  čutil  še ,  ko  je  gledal  za  odhajajočim  taksijem .  V  mislih  je  Adriano  spremenil  nazaj  v  štiridesetletno  žensko ,  kakršno  je  opisal  stari  Coutinho ,  ko  je  omenil  gospodovalnost ,  s  katero  je  obravnavala  paciente .  Če  ne  bi  bilo  šoka  zaradi  splava  in  bi  po  tem  živela  svoje  namesto  bratovega  življenja :  kako  drugačen  človek  bi  bila  danes !

Nikoli  je  nisem  mogel  pozabiti ,  tiste  tatice .  Mnogo  let  pozneje  sem  v  veleblagovnici  opazoval  neko  drugo  tatico ,  mlado  žensko  osupljive  lepote ,  ki  je  z  artistično  spretnostjo  spuščala  v  žepe  plašča  same  lesketajoče  stvari .  Zmeden  nad  veselim  čustvom ,  ki  je  spremljal  moje  zaznavanje ,  sem  ji  sledil  na  njenem  smelem  roparskem  pohodu  po  vseh  nadstropjih .  Šele  polagoma  sem  dojel ,  da  je  ženska  v  moji  predstavi  maščevala  tisto  drugo  tatico ,  ki  ste  jo  Vi  poslali  v  zapor .  Ko  sem  videl  moškega  s  prežečim  korakom ,  kako  stopa  proti  njej ,  sem  pohitel  k  njej  in  zašepetal :  » Cuidado ! «  Njena  prisotnost  duha  mi  je  vzela  sapo .  » Vem ,  amor , «  je  rekla  in  me  prijela  pod  roko ,  z  glavo  naslonjeno  na  mojo  ramo .  Na  ulici  me  je  pogledala  in  zdaj  sem  v  njenem  pogledu  razbral  plahost ,  ki  je  bila  v  osupljivem  nasprotju  z  njenim  nonšalantnim ,  hladnokrvnim  početjem . 

Gregorius  je  poklical  Silveira ,  ki  ga  je  tisti  dan  povabil  na  večerjo .  Nato  je  vzel  monografijo  o  Isfahanu ,  ki  sta  mu  jo  podarila  Schnyderjeva  v  Elfenauu ,  in  se  pri  sobnem  natakarju  pozanimal ,  kje  lahko  kupi  škarje ,  risalne  žebljičke  in  lepilni  trak .  Ko  je  že  hotel  oditi ,  je  poklicala  Natalie  Rubin .  Razočarana  je  bila ,  da  perzijska  slovnica  kljub  hitri  pošti  še  ni  prišla .

» Ali  me  … «  je  rekla  Natalie .

» Ne ,  ne , «  je  rekel  Gregorius ,  » nimam  vas  namena  dražiti .  Natanko  tako  je ,  kot  pravim .  Samo  nemogoče  je  pojasniti ,  preprosto  nemogoče ,  potem  pa  je  tu  še  ta  puščavski  veter  … «

Torba  je  bila  težka ,  in  ko  jo  je  dvignil  s  postelje  in  odnesel  k  vratom ,  ga  je  obšla  omotica .  Ulegel  se  je .  Po  nekaj  minutah  je  minilo  in  lahko  je  nadaljeval  s  Pradovim  pismom .

» Ja , «  je  rekel  Gregorius .

Prado  je  vzel  resno ,  da  je  Bog  oseba ,  ki  lahko  razmišlja ,  hoče  in  čuti .  Nato  je ,  kot  pri  vsaki  drugi  osebi ,  prisluhnil ,  kaj  govori ,  in  prišel  do  sklepa :  s  tako  nadutim  značajem  nočem  imeti  opravka .  Je  Bog  imel  značaj ?  Gregorius  je  pomislil  na  Ruth  Gautschi  in  Davida  Lehmanna  in  svoje  lastne  besede  o  poetični  resnobi ,  nad  katero  ni  nobene  večje  resnobe .  Bern  je  bil  daleč  stran .

» Ne , «  je  rekel  Eça ,  ko  je  Gregorius  odšel  k  stikalu  za  luč ,  » zaklenite  pa  vrata . «

Gregorius  jima  je  dolil  čaj .  Eçove  roke  so  se  tresle ,  ko  je  pil .

Vedel  sem .  Vedel  sem ,  da  je  to  pomenilo  katastrofo .

› Nedavno  sem  spoznal  nekoga ,  ki  se  ni  nikoli  naučil  brati .  Vedel  sem  za  tečaje  senhore  Espinhose ,  moja  učenka  je ,  in  hotel  sem  si  ustvariti  sliko ,  preden  možu  predlagam ,  naj  poskusi  tukaj , ‹  je  rekel .

Govoril  sem  z  O'Kellyjem .  Zanikal  je ,  da  bi  kdaj  rekel  ali  samo  namigoval  na  kaj  takega .  Na  neobritem  obrazu  je  imel  rdeče  lise  in  težko  je  bilo  reči ,  ali  so  imele  več  opraviti  z  Estefânio  ali  z  Amadeom .

Naposled  je  Eça  vstal  in  prižgal  luč .  Pomel  si  je  oči  in  potegnil  otvoritveno  potezo ,  ki  jo  je  imel  v  navadi .  Igrala  sta  do  četrte  poteze ,  nato  je  Eça  šahovnico  odrinil  na  stran .  Moška  sta  vstala .  Eça  je  potegnil  roke  iz  žepov  pletene  jopice .  Stopila  sta  skupaj  in  se  objela .  Eçovo  telo  je  vzdrhtelo .  Iz  grla  se  mu  je  izvil  raskav  glas  živalske  moči  in  nebogljenosti .  Nato  je  izgubil  vso  moč  in  obvisel  na  Gregoriusu .  Gregorius  ga  je  pogladil  po  glavi .  Ko  je  tiho  odprl  vrata ,  je  stal  Eça  ob  oknu  in  gledal  ven  v  noč .

Moj  cenjeni ,  ljubi  sin ,

Pozorno  ga  je  ogledovala .  Ali  morda  ni  dobro  spal ?  Je  kaj  narobe  s  posteljo ?

Toda  če  nameravamo  razumeti  nekoga  od  znotraj ?  Je  to  potovanje ,  ki  se  kadarkoli  konča ?  Je  duša  kraj  dejstev ?  Ali  so  domnevna  dejstva  zgolj  varljive  sence  naših  zgodb ? 

Maria  João  Flores ,  Tvoja  zvesta  prijateljica  iz  šolskih  dni ,  je  razumela .  Nekega  dne ,  ko  nisem  več  prenesel ,  kako  si  me  gledal ,  sem  se  srečal  z  njo .

Gregorius  se  v  svojem  življenju  še  ni  dolgočasil .  Da  nisi  vedel ,  kaj  bi  s  časom  svojega  življenja :  malo  je  bilo  stvari ,  ki  so  mu  bile  tako  nerazumljive  kot  ta .  Tudi  zdaj  se  ni  dolgočasil .  Kar  je  občutil  v  tihi ,  veliko  preveliki  hiši  je  bilo  nekaj  drugega :  čas  je  obstal ,  ali  ne ,  ni  obstal ,  temveč  ga  ni  nosil  s  sabo ,  ni  ga  odnašal  proti  prihodnosti ,  neprizadeto  in  brez  dotikov  je  polzel  mimo  njega .

» No ,  ja ,  mimo  je , «  je  rekla  Ana  in  zdaj  ni  bila  več  videti  kot  zamišljeni  zdravnik ,  marveč  kot  zastrašeni  izpraševanec .

» Je  že  v  redu , «  sem  rekel  in  se  obrnil  proti  vratom .  Ko  sem  odhajal ,  sem  slišal ,  kako  je  prižigala  novo  vžigalico .  Zakaj  sem  bil  vedno  tako  skop ,  tako  oster ,  tako  nehvaležen  za  besede  ljudi ,  kadar  je  šlo  za  nekaj ,  kar  je  bilo  zame  zares  pomembno ?  Odkod  potreba ,  pomembno  brezobzirno  zagovarjati  nasproti  drugim ,  ko  mi  ga  vendar  sploh  niso  hoteli  vzeti ?

Včasih  sem  tako  počasen .  Šele  danes ,  ko  znova  prodira  svetloba  zgodnjega  novembra ,  opažam ,  da  vprašanje ,  ki  sem  ga  postavil  Ani  –  o  nepreklicnosti ,  minljivosti ,  obžalovanju ,  žalosti  – ,  sploh  ni  bilo  vprašanje ,  ki  me  je  zaposlovalo .  Vprašanje ,  ki  sem  ga  hotel  postaviti ,  je  bilo  čisto  drugo :  Od  česa  je  odvisno ,  če  mesec  doživimo  kot  izpolnjeni  čas ,  kot  naš  čas ,  namesto  nekega  časa ,  ki  je  stekel  mimo  nas ,  ki  smo  ga  samo  doživeli ,  ki  nam  je  spolzel  med  prsti ,  tako  da  se  nam  zdi  kot  izgubljeni ,  zamujeni  čas ,  tako  da  nismo  žalostni ,  ker  je  minil ,  marveč  ker  nismo  mogli  iz  njega  ničesar  narediti ?  Vprašanje  torej  ni  bilo ,  kako  dolg  je  mesec ,  marveč :  Kaj  lahko  zase  storiš  v  času  enega  meseca ?  Kdaj  se  zgodi ,  da  imam  vtis ,  da  je  bil  ta  mesec  povsem  moj ?

» Ne  zdi  se  mi  nič  nevarnega , «  je  rekla ,  » in  tudi  presenetljivo  ni ,  če  pomislite ,  koliko  se  je  v  kratkem  času  spremenilo  v  vašem  življenju .  Toda  preveriti  je  treba  običajne  reči . «

» To  moram  storiti , «  je  rekel ,  in  še  danes  se  čudim  miru  v  njegovem  glasu .  » Drugače  boš  umrla .  Umakni  roke .  Zaupaj  mi . «

Da  smo  ga  v  tem  trenutku  pustili  tako  povsem  samega ,  ni  nikoli  prebolel  in  za  večno  je  zaznamovalo  njegov  odnos  do  družine .  Redkeje  je  prihajal  domov ,  pa  še  to  le  kot  vljudni  gost .

Hudobna  beseda  je ,  toda  natančna  kot  nobena  druga :  moje  življenje  je  določila  zastrupitev  z  materjo .

36

» Sossega , «  je  rekla ,  » pomirite  se .  To  se  dogaja  vsem ,  ki  se  učijo  tujega  jezika .  Nenadoma  ne  gre  več .  A  mine .  Jutri  boste  spet  povsem  na  višku . «

» Dogaja  se , «  je  rekla  in  besede  potrpežljivo  ponovila ,  kadar  je  ni  razumel ,  » da  obstoji  pred  uro ,  kot  bi  jo  hotela  spet  zaustaviti .  Toda  potem  gre  vendarle  naprej  in  njen  korak  je  postal  hitrejši  in  odločnejši .  Bolj  zgodaj  vstaja .  Tako  je ,  kot  ji  ne  bi  bilo  treba  dneva  nič  več  …  ja ,  nič  več  le  z  muko  prestati . «

Več  je  jedla  in  Clotilde  je  nekoč  prosila ,  naj  gre  z  njo  na  sprehod .

Gregorius  je  preklinjal  potrebo ,  da  jo  prisili  v  priznanje  resničnosti ,  kajti  za  trenutek  je  bilo  videti ,  da  bo  obmolknila .  Toda  nato  je  nejevolja  na  njenem  obrazu  ugasnila  in  spet  je  bila  pri  bratu ,  ki  se  je  ponoči  vrnil  s  tistega  nesrečnega  srečanja .

Dva  ali  tri  dni  pozneje ,  sredi  noči ,  sta  se  pred  vrati  pojavila  João  in  dekle .

Toda  ko  sem  ga  skrivaj  opazovala ,  sem  videla  strah ,  razmišljati  je  moral  o  anevrizmi .  Prosil  me  je ,  naj  zavrtim  Berliozovo  skladbo ,  Fátimino  glasbo .

› Ker  se  ti  v  njej  razkriva  vsa  človeška  krhkost , ‹  je  pravil .

› Torej , ‹  je  rekel  Amadeu .

› Ja , ‹  je  rekel  Jorge .

Prepovedal  ji  je  zračiti  ordinacijo ,  da  bi  odgnala  vonj  po  Jorgejevem  zadnjem  obisku .  Pacienti  so  se  pritoževali .  Okna  so  ostala  zaprta  dneve  in  dneve .  Postani  zrak  je  vdihoval  vase  kot  spominsko  drogo .  Ko  zračenja  ni  bilo  več  mogoče  odložiti ,  se  je  sesedel  na  stol  in  bilo  je ,  kot  bi  z  dimom  prostor  zapustila  tudi  njegova  življenjska  sla .

» Slišali  ste  to  in  pobegnili  iz  šole , «  je  rekla .

» Amadeu . «

Razmišljati  o  tem ,  kaj  bi  pravzaprav  radi .  Ozavestiti ,  da  je  omejeni ,  iztekajoči  se  čas  izvir  moči ,  s  katero  zastavimo  pot  lastnim  navadam  in  pričakovanjem ,  predvsem  pa  pričakovanjem  in  grožnjam  drugih .  Torej  nekaj ,  kar  odpira  prihodnost  in  ne  zapira .  Tako  razumljen  je  memento  nevarnost  za  mogočne ,  za  zatiralce ,  ki  poskušajo  narediti ,  da  zatirani  s  svojimi  željami  ne  najdejo  do  ušes ,  niti  ne  svojih  lastnih . 

› Ne  igraš  se ? ‹  sem  rekla .  Kratko  in  odrezavo  je  zmajal  z  glavo ,  skoraj  malo  osorno .

Zasmejala  sem  se .  › Jaz  se  pišem  Ávila ,  Maria  João  Ávila , ‹  sem  rekla .

Pogledal  me  je  in  njegov  smeh  zdaj  ni  bil  prisiljen .  Zadonel  je  licejski  zvonec ,  ločila  sva  se .

› Lahko  bi  se  skupaj  odpeljala  v  Ávilo , ‹  je  rekel .

Zdaj  je  večkrat  prišel  na  drugo  stran  k  nam  in  med  odmori  sva  se  sprehajala .  Pripovedoval  mi  je  o  domu ,  o  očetovem  hrbtu ,  o  tihih  materinih  pričakovanjih .  Izvedela  sem  za  vse ,  kar  ga  je  zaposlovalo .  Postala  sem  njegova  zaupnica .  Ja ,  to  je ,  kar  sem  postala :  dosmrtna  zaupnica .

Ni  me  povabil  na  poroko .  › Samo  dolgočasila  bi  se , ‹  je  rekel .  Stala  sem  za  drevesom ,  ko  so  prišli  iz  cerkve .  Draga  poroka  plemiča .  Veliki ,  bleščeči  avtomobili ,  dolga  bela  vlečka .  Moški  v  frakih  in  cilindrih .

Obrisi  starševskega  hotenja  in  strahu  se  z  žarečim  črtalnikom  zapišejo  v  duše  malčkov ,  ki  so  polni  nemoči  in  polni  nevednosti ,  kaj  se  z  njimi  dogaja .  Vse  življenje  potrebujemo ,  da  najdemo  in  razvozljamo  vžgano  besedilo  in  nikoli  ne  moremo  biti  prepričani ,  da  smo  ga  razumeli .  Gregorius  je  Marii  João  povedal ,  kaj  piše  v  pismu  očetu .

» Razumela  sem , «  je  rekla  Maria ,  » ja ,  mislim ,  da  lahko  rečem :  Razumela  sem .  Saj  sem  vendar  doživela ,  kako  globoko  v  njem  sta  bila  mama  in  oče .  Kaj  sta  v  njem  povzročila .  In  vendar :  bila  sem  zmedena .  Tudi  zaradi  Fátime .  Toda  še  bolj  me  je  zmedla  radikalnost ,  če  ne  že  kar  brutalnost  njegove  odločitve .  Sredi  dvajsetih ,  pa  se  že  trdno  odloči  o  tej  stvari .  Za  vedno .  Potrebovala  sem  kakšno  leto ,  da  sem  se  sprijaznila  s  tem .  Da  sem  si  lahko  rekla :  On  ne  bi  bil  on ,  če  ne  bi  zmogel  česa  takega . «

Oboževal  je  vlake ,  zanj  so  bili  simboli  življenja .  Z  veseljem  bi  se  peljala  z  njim  v  njegovem  kupeju .  Toda  tam  me  ni  hotel .  Hotel  je ,  da  sem  na  peronu ,  hotel  je  imeti  možnost  kadarkoli  odpreti  okno  in  me  vprašati  za  nasvet .  In  hotel  je ,  da  bi  se  peron  odpeljal  zraven ,  ko  bi  se  začel  vlak  premikati .  Morala  bi ,  tako  kot  angel ,  stati  na  premikajočem  se  peronu ,  na  angelski  ploščadi ,  ki  bi  z  natanko  enako  hitrostjo  drsela  z  njim . «

› Kako  čudovita  prispodoba ! ‹  sem  vzkliknila .

Česar  nisem  izrekla :  v  tistem  trenutku  sem  se  zbala  zanj ,  za  njegovo  duševno  zdravje .

» Jorge .  Jorge  O'Kelly .  Ne  vem .  Ne  vem ,  ali  je  bil  za  Amadea  sreča  ali  nesreča .  Velika  nesreča ,  ki  se  preobleče  v  veliko  srečo ,  to  vendar  obstaja .  Amadeu  je  hrepenel  po  Jorgejevi  moči ,  ki  je  bila  surova  moč .  Nasploh  je  hrepenel  po  njegovi  surovosti ,  ki  je  bila  očitna  že  po  njegovih  raskavih ,  razpokanih  rokah ,  njegovih  neukrotljivih ,  razkuštranih  laseh  in  cigaretah  brez  filtra ,  ki  jih  je  že  takrat  kadil  kot  po  tekočem  traku .  Nočem  mu  delati  krivice ,  toda  ni  mi  bilo  všeč ,  da  je  bila  Amadeova  navdušenost  nad  njim  tako  nekritična .  Bila  sem  kmečko  dekle .  Vedela  sem ,  kakšni  so  kmečki  fantje .  Ni  bilo  razloga  za  romantiko .  Ko  bi  šlo  zares ,  bi  Jorge  najprej  pomislil  nase .

Kako  nepotrpežljiv  je  bil  na  primer  do  kiča !  Predvsem  pri  besedah  in  kretnjah .  In  kako  zelo  se  je  bal  svojega  lastnega  kiča !  › Človek  se  mora  vendar  znati  sprejeti  tudi  v  lastnem  kiču ,  če  hoče  biti  svoboden , ‹  sem  rekla .  Nato  je  nekaj  časa  mirneje ,  svobodneje  dihal .  Imel  je  osupljiv  spomin .  Toda  na  take  stvari  je  kmalu  pozabil  in  takrat  ga  je  v  svoj  železni ,  neusmiljeni  objem  spet  stisnilo  težko  dihanje .

Bila  sem  proti ,  da  se  je  vključil  v  odporniško  gibanje .  Ni  bil  moški  za  to ,  ni  imel  živcev ,  čeprav  je  imel  pamet .  In  nisem  videla ,  da  bi  se  moral  za  kaj  odkupiti .  Toda  ni  bilo  kaj  storiti .  Ko  gre  za  dušo ,  je  le  malo  takega ,  kar  je  v  naših  rokah ,  je  pravil ,  povedala  sem  vam  že  za  te  besede .

Vzpela  sta  se  po  stopnicah  in  Gregorius  ji  je  pokazal  šolsko  klop ,  na  katero  je  v  mislih  posadil  Prada .  Bilo  je  napačno  nadstropje ,  sicer  pa  je  skoraj  zadel .  Maria  João  je  stala  ob  oknu  in  gledala  na  drugo  stran  na  svoje  mesto  v  dekliški  šoli .

» Drugi  so  tvoje  sodišče .  Enako  je  doživljal  tudi ,  ko  je  Adriani  razrezal  vrat .  Drugi  so  sedeli  za  mizo  in  zrli  vanj  kot  v  pošast .  Čeprav  je  storil  edino  pravilno .  Svoj  čas  sem  v  Parizu  obiskovala  tečaj  prve  pomoči ,  tam  so  nam  jo  pokazali .  Konikotomijo .  Prečno  moraš  prerezati  ligamen  conicum ,  nato  pa  sapnik  razpreti  s  trahealno  kanilo .  Sicer  sledi  bolusna  smrt .  Ne  vem ,  ali  bi  sama  to  zmogla  in  ali  bi  se  spomnila  na  kemični  svinčnik  kot  nadomestilo  za  kanilo .  › Če  bi  želeli  začeti  tukaj  … ‹  so  mu  rekli  zdravniki ,  ki  so  Adriano  za  tem  operirali .

Jedla  sta ,  kar  je  včeraj  pripravila  Julieta ,  nato  pa  v  salonu  pila  kavo .  Silveira  je  videl ,  da  Gregoriusu  pogled  uhaja  k  slikam  z  elegantne  zabave .

» Espera ,  eu  ajudo , «  je  rekla  Silveirova  nečakinja  Aurora ,  ki  se  je  na  lepem  pojavila  v  kuhinji .  Skupaj  sta  počepnila  in  zbirala  koščke  porcelana .  Gregorius  še  vedno  ni  nič  videl  in  je  trčil  ob  Auroro ,  katere  parfum ,  kot  je  pomislil  pozneje ,  je  natanko  pristajal  njegovi  omotici .

Na  poti  domov  sta  se  ustavila  pred  stavbo  z  veliko  jekla  in  stekla .

» Rekel  nisem  niti  besede ,  niti  ene  same  besede .  Vse  mogoče  besede  v  sebi  sem  …  spravil  stran .  Ja ,  to  je :  spravil  sem  jih  stran  in  za  njimi  nepreklicno  zapahnil  vrata .  Tako  je  bilo  izključeno ,  da  bi  spregovoril ,  o  tem  se  ni  bilo  mogoče  več  pogajati .  To  je  imelo  nenavaden  učinek :  mučenja  nisem  nič  več  doživljal  kot  dejanja  drugih ,  kot  početja .  Sedel  sem  tam  kot  prazno  telo ,  kup  mesa ,  na  katerega  so  bolečine  tolkle  kot  toča  v  neurju .  Mučitelje  sem  nehal  priznavati  kot  povzročitelje .  Tega  niso  vedeli ,  toda  ponižal  sem  jih  v  prizorišča  slepega  dogajanja .  To  mi  je  pomagalo ,  da  sem  mučenje  spremenil  v  agonijo . «

» Morda ,  če  je  v  njegovi  usodi  nujnost ,  zoper  katero  ne  more  nič .  Če  prevzame  odgovornost  za  to .  Če  si  je  zvest , «  je  rekel  Gregorius .

» Od  jeze  je  lahko  prebledel , «  je  rekel  Eça .  » In  pogosto  je  potem  govoril  o  pomanjkanju  dostojanstva ,  ki  ima  korenine  v  novozaveznem  odnosu  do  smrti .  Umreti  dostojanstveno  pomeni ,  umreti  v  priznavanju  dejstva ,  da  je  to  konec .  In  v  upiranju  vsemu  kiču  o  neumrljivosti .  Na  vnebohod  je  bila  njegova  ordinacija  odprta  in  delal  je  še  več  kot  sicer . «

Po  oddelkih  ležijo  vozni  redi .  Hočem  pogledati ,  kje  se  bomo  ustavili .  Strani  so  prazne .  Na  postajah ,  kjer  se  ustavljamo ,  manjkajo  napisi  krajev .  Ljudje  zunaj  radovedno  gledajo  vlak .  Šipe  so  motne  zaradi  pogostega  slabega  vremena .  Pomislim :  Pačijo  sliko  notranjosti .  Nenadoma  začutim  potrebo ,  da  bi  stvari  postavil  prav .  Okno  se  zatakne .  Kričim  do  ohripelosti .  Drugi  razburjeno  trkajo  na  steno .  Za  postajo  je  predor .  Vzame  mi  sapo .  Ko  zapustimo  predor ,  se  vprašam ,  ali  smo  se  zares  ustavili .

Pogledala  sem  Amadea .  › Sploh  ne  gre  za  trak , ‹  sem  rekla ,  › ampak  za  rumen  trak .  Modrega  bi  z  veseljem  nosil . ‹

Poklical  je  specializirano  knjigarno  in  imeli  so  eno  od  obeh  knjig .

Kako  naj  bi  z  jezo  ravnali  pravilno ?  Saj  vendar  nočemo  biti  brezdušna  bitja ,  ki  ostanejo  povsem  nevznemirjena  ob  tem ,  kar  nas  doleti ,  bitja ,  katerih  vrednotenja  so  omejena  na  hladne ,  brezkrvne  sodbe ,  ne  da  bi  jih  kaj  zmoglo  razburkati ,  ker  jim  v  resnici  nič  ni  mar .  In  zato  si  ne  moremo  resno  želeti ,  da  izkušnje  jeze  sploh  ne  bi  poznali  in  da  bi  namesto  tega  vztrajali  v  neki  ravnodušnosti ,  ki  je  ne  bi  mogli  ločevati  od  brezčutnosti .  Jeza  nas  vendar  tudi  nekaj  pouči  o  tem ,  kdo  smo .  Zato  bi  rad  vedel  tole :  kaj  bi  lahko  pomenilo ,  da  bi  nas  v  jezi  vzgojili  in  oblikovali  tako ,  da  bi  njeno  spoznanje  izkoristili ,  ne  da  bi  zapadli  njenemu  strupu ? 

Gregorius  je  še  dolgo  ležal  buden .  Sem  ter  tja  je  vstal  in  stopil  k  oknu .  Gornje  mesto  z  univerzo  in  zvonikom  je  bilo  zdaj ,  po  polnoči ,  videti  pusto ,  sakralno  in  celo  malce  grozeče .  Lahko  si  je  predstavljal  zemljemerca ,  ki  je  zaman  čakal ,  da  mu  dovolijo  vstop  v  skrivnostno  četrt .

Po  nasprotnem  voznem  pasu  je  proti  njemu  pripeljal  avto  z  dolgimi  lučmi .  Svet  okrog  njega  se  je  začel  vrteti ,  Gregorius  je  spustil  plin ,  zdrsnil  na  desno  na  odstavni  pas ,  odnesel  travno  rušo  in  se  centimeter  pred  odbojno  ograjo  ustavil .  Nad  njim  so  se  mimo  stekali  brzeči  snopi  svetlobe .  Pozneje ,  na  prvem  parkirišču ,  je  stopil  iz  avta  in  previdno  vdihnil  mrzli  nočni  zrak .  Morali  bi  priti  domov .  Se  pogovoriti  z  zdravniki  v  materinščini .

Drugi  so  mu  iztrgali  sliko  iz  rok .

Gregorius  se  je  smejal ,  pa  krilil  z  rokami  in  se  spet  smejal ,  drugi  so  ga  udarjali  po  ramenih  na  levi ,  na  desni ,  na  levi ,  bili  so  krepki  udarci ,  Gregorius  se  je  opotekel ,  ribiči  so  se  zavrteli ,  zavrtelo  se  je  morje ,  žvižganje  vetra  se  je  spremenilo  v  žvižganje  v  ušesih ,  naraščalo  je  in  jenjalo ,  nato  pa  nenadoma  izginilo  v  tišini ,  ki  je  pogoltnila  vse .

Ne ,  ni  bilo  tako ,  da  bi  šumeča  širjava  morja  naredila  ohranjanje  in  pozabljenje  izrazov  za  nepomembno .  Tudi  ne  ohranjanja  in  pozabljenja  besed .  Ena  sama  beseda  med  besedami ,  ena  med  izrazi :  bile  so  nedotakljive ,  povsem  nedotakljive  za  množine  slepe ,  neme  vode  in  tako  bi  ostalo  tudi ,  če  bi  se  vse  vesolje  od  danes  na  jutri  spremenilo  v  svet  neštetih  vesoljnih  povodnji ,  v  katerem  bi  neprenehoma  lilo ,  kot  bi  se  utrgalo  nebo .  Če  bi  v  vesolju  obstajala  le  ena  beseda ,  ena  sama  beseda ,  to  ne  bi  bila  beseda ,  toda  če  bi  vendarle  bila ,  bi  bila  močnejša  in  svetlejša  kot  vse  povodnji  za  vsemi  obzorji .

Vrata  kupeja  so  se  odprla  in  vanj  je  sedel  mlad  moški ,  ki  je  razgrnil  bulvarski  časopis  z  velikanskimi  črkami .  Gregorius  je  vstal ,  vzel  svojo  prtljago  in  odšel  do  konca  vlaka ,  kjer  je  našel  prazen  kupe .  λίστρον ,  je  rekel  predse ,  λίστρον .

Gregorius  jo  je  držal  za  roko ,  dokler  ni  šlo  več .  Omahoval  je .  Naposled  je  tvegal .

Na  vratih  je  zabrenčal  odpiralnik ,  po  stopnicah  se  je  spustil  starec  s  pipo  med  zobmi .  Za  trenutek  je  moral  pobrskati  po  spominu .

Zdaj  je  Gregorius  za  oknom  zagledal  moškega .  To  je  odločilo  vprašanje ,  ali  naj  pozvoni .  V  baru ,  kjer  je  že  nekoč  bil ,  je  spil  kavo  in  kot  takrat  pokadil  cigareto .  Nato  je  odšel  na  grajsko  teraso  in  si  v  spomin  vtisnil  Lizbono  ponoči .

45

46

» Pozen  sem , «  je  rekel .  » Lahko  uporabim  vaš  telefon ? «

Bil  je  njen  trpki ,  odsotni  glas ,  ki  ga  je  poznal  s  prvih  obiskov .  Stala  je  ravna  kot  sveča  in  kljubovala  vsemu  svetu .

Silveira  je  odšel  v  delovno  sobo  in  se  vrnil  s  prtičkom ,  na  katerega  mu  je  Gregorius  v  jedilnem  vagonu  nočnega  vlaka  s  hebrejskimi  besedami  napisal :  Bog  je  rekel :  Bodi  svetloba !  In  bila  je  svetloba .  Še  enkrat  naj  mu  prebere ,  je  rekel  Silveira .  Potem  ga  je  prosil ,  naj  dopiše  nekaj  iz  Biblije  še  v  grščini .

Ali  bi  mu  prepustil  fotografije  Isfahana ,  je  pozneje  vprašal  Silveira .  Obesila  sta  jih  v  njegovi  delovni  sobi .  Silveira  se  je  usedel  za  pisalno  mizo ,  prižgal  cigareto  in  si  ogledoval  slike .

49

Leta  pozneje  je  patru  Bartolomeu  napisal  te  vrstice :  Obstajajo  stvari ,  ki  so  za  nas  ljudi  prevelike :  bolečina ,  samota ,  smrt ,  toda  tudi  lepota ,  vzvišenost  in  sreča .  Za  to  smo  ustvarili  religijo .  Kaj  se  zgodi ,  če  jo  izgubimo ?  Tiste  stvari  so  potem  za  nas  še  vedno  prevelike .  Kar  nam  ostane ,  je  poezija  posameznega  življenja .  Je  dovolj  močna ,  da  nas  nosi ?

Odšla  je  k  telefonu  in  v  portugalščini  nekomu  povedala ,  da  zdaj  ne  more  priti .  Nato  je  slekla  plašč .  Gregoriusu  je  ponudila  stol  in  si  prižgala  cigareto .

Na  skrivaj  sem  se  začela  učiti  latinščino .  O  tem  ni  smel  izvedeti  ničesar ,  narobe  bi  razumel .  Bilo  je  tako  neverjetno ,  da  se  nekdo  kot  jaz ,  poštarka  s  klavrno  izobrazbo ,  uči  latinščine .  Tako  neverjetno !  Ne  vem ,  kaj  me  je  bolj  podžigalo :  jezik  ali  neverjetnost .

» Do  konca  je  bral  iz  nje ? «  je  vprašala .

Gregorius  ji  je  povedal  za  anevrizmo  in  karto  možganov .

Ko  me  je  takrat  potegnil  pod  vratni  obok ,  sem  bila  pripravljena  slediti  mu  do  konca  sveta .  Toda  takrat  še  nisem  vedela  za  njegovo  strahotno  lakoto .  Kajti ,  ja ,  nekako  je  bila  tudi  strahotna ,  ta  lakota  po  življenju .  Polna  goltajoče ,  uničujoče  sle .  Strah  vzbujajoča .  Strašna .

Kako  nekdo  ve ,  kaj  je  drugemu  v  tem  pomenu  dolžan ? 

Irún .  Isto  ainda  não  é  Irún ,  to  še  ni  Irún .  To  so  bile  prve  portugalske  besede ,  ki  jih  je  komu  rekel .  Pred  petimi  tedni  in  prav  tako  na  vlaku .  Gregorius  je  ženskin  kovček  spravil  na  tla .

Gregorius  si  je  pred  obraz  potegnil  plašč .  Njegov  razlog  za  počasni  vlak  je  bil  drugačen .  Ni  hotel  prispeti  v  Bern .  Ni  hotel ,  da  Doksiadis  vzame  slušalko  in  mu  rezervira  posteljo  na  kliniki .  Do  Ženeve  je  bilo  štiriindvajset  postaj .  Štiriindvajset  priložnosti ,  da  izstopi .

Fribourg .  Gregoriusa  je  stiskalo  za  vrat .  Povzpel  se  je  na  grad  in  se  razgledoval  po  nočni  Lizboni  pod  sabo .  S  trajektom  je  prečil  Tejo .  Sedel  je  pri  Marii  João  v  kuhinji .  Sprehajal  se  je  skozi  samostane  v  Salamanci  in  se  usedel  k  predavanju  Estefânie  Espinhose .

Gregorius  je  počasi  odšel  po  mestu ,  mimo  vseh  tistih  stavb  in  trgov ,  ki  so  mu  bili  pomembni .  Tako  je  bilo  prav .  Jedel  je ,  kjer  je  po  navadi  jedel ,  in  zgodaj  popoldne  je  šel  v  kino ,  kjer  je  kot  šolar  videl  svoj  prvi  film .  Film  ga  je  dolgočasil ,  toda  vonj  je  bil  enak  kot  nekdaj ,  zato  je  ostal  do  konca .

Ja ,  je  rekel ,  prav  mogoče  je ,  da  se  bo  vrnil  nazaj  v  Lizbono .  Pregled ?  Ne ,  ne ,  samo  nedolžna  težavica  z  očmi .

» Takrat  nisi  hotel , «  je  rekla .

Opoldne  je  poklical  Doksiadis  in  vprašal ,  ali  bi  prišel  k  njemu  na  šah ,  zatem  ga  bo  odpeljal  na  kliniko .

Ali  še  vedno  premišljuje ,  da  bi  odnehal ,  je  Gregorius  vprašal  Grka  po  prvi  partiji .  Ja ,  je  rekel  Grk ,  pogosto  razmišlja  o  tem .  Toda  morda  bo  minilo .  Za  začetek  bo  naslednji  mesec  odpotoval  v  Solun ,  več  kot  deset  let  že  ni  bil  tam .
