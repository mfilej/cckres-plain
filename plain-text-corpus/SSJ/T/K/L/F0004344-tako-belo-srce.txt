 
©  Javier  Marias  1992 

To  je  kričala  na  tleh  in  ne  da  bi  me  mogla  pogledati ,  kajti  ravno  v  trenutku ,  ko  sem  se  obrnil  k  Luisi ,  da  bi  ji  namenil  tistih  nekaj  besed ,  se  je  mulatki  sezul  čevelj  in  padla  je ,  sicer  ni  bilo  hujšega ,  a  njeno  belo  krilo  je  bilo  v  hipu  umazano .  Kričala  je  tisto :  » Jaz  te  bom  ubila «  in  vstajala ,  zagon ,  torba  ji  je  še  vedno  visela  z  roke ,  ni  je  spustila ,  te  torbe  ne  bi  spustila ,  pa  čeprav  bi  jo  dajali  iz  kože ,  z  roko  si  je  poskušala  stepsti  ali  očistiti  krilo  in  eno  stopalo  je  imela  boso ,  dvignjeno  v  zrak ,  kot  da  ga  nikakor  ne  bi  hotela  položiti  na  tla  in  si  umazati  tudi  podplata ,  niti  konic  prstov ,  stopalo ,  ki  ga  je  lahko  videl  že  odkriti  moški ,  videl  od  blizu ,  od  zgoraj ,  in  se  ga  pozneje  lahko  dotaknil .  Čutil  sem  se  krivega  pred  njo ,  ker  je  čakala  in  padla  in  ker  sem  molčal ,  in  krivega  pred  Luiso ,  mojo  novoporočeno  ženo ,  ki  me  je  prvič  po  obredu  potrebovala ,  pa  čeprav  samo  za  sekundo ,  ki  bi  jo  potreboval ,  da  bi  ji  obrisal  znoj ,  ki  ji  je  oblival  čelo  in  rame ,  in  ji  poravnal  ali  snel  nedrček ,  da  je  ne  bi  vezal ,  in  ji  z  besedami  pomagal  nazaj  v  sen ,  ki  bi  jo  ozdravil .  Te  sekunde  ji  v  tistem  trenutku  nisem  mogel  dati ,  kako  je  bilo  to  mogoče ,  močno  sem  zaznaval  obe  navzočnosti ,  zaradi  njiju  sem  skoraj  ohromel  in  onemel ,  ena  znotraj  in  ena  zunaj ,  pred  mojimi  očmi  in  za  mojim  hrbtom ,  kako  je  bilo  to  mogoče ,  čutil  sem  se  zavezanega  obema ,  tukaj  je  morala  biti  napaka ,  nemogoče  je  bilo ,  da  bi  se  čutil  kakorkoli  krivega  pred  svojo  ženo  za  malenkostno  zamudo ,  ko  ji  je  bilo  treba  postreči  in  jo  pomiriti ,  še  manj  pa  pred  užaljeno  neznanko ,  naj  je  še  tako  verjela ,  da  me  pozna  in  da  jo  jaz  žalim .  Lovila  je  ravnotežje ,  da  bi  si  nadela  čevelj  nazaj  na  nogo ,  ne  da  bi  ji  bilo  treba  stopiti  na  tla  z  bosim  stopalom .  Krilo  je  bilo  malo  preozko ,  da  bi  lahko  uspešno  izpeljala  operacijo ,  njena  stopala  so  imela  prevelike  kosti ,  in  medtem  ko  se  je  trudila ,  ni  kričala ,  temveč  je  godrnjala ,  saj  človek  ne  more  posvečati  prevelike  pozornosti  drugim ,  medtem  ko  si  poskuša  zopet  urediti  videz .  Ni  ji  preostalo  drugega ,  kot  da  se  je  oprla  na  stopalo  in  se  takoj  umazala .  Znova  ga  je  dvignila ,  kot  da  bi  jo  tla  okužila  ali  opekla ,  stepla  si  je  prah ,  kakor  si  je  Luisa  stepala  suho  mivko  na  plažah ,  preden  je  odhajala  z  njih ,  včasih  ko  se  je  že  spuščala  noč ;  vtaknila  je  nožne  prste ,  nart  v  čevelj ;  potem  si  je  s  kazalcem  na  roki  ( roki  brez  torbe )  namestila  trak  pri  peti ,  ki  je  pod  tem  trakom  molela  ven  ( trak  Luisinega  nedrčka  je  bil  še  zmeraj  spuščen ,  a  zdaj  ga  nisem  videl ) .  Njene  čvrste  noge  so  znova  trdno  stopile  in  zakorakale  po  tlaku ,  kot  bi  bile  kopita .  Naredila  je  tri  korake ,  ne  da  bi  znova  dvignila  pogled ,  ko  pa  je  pogledala ,  ko  je  začela  odpirati  usta  v  žalitev  ali  grožnjo  in  že  stotič  izvajati  grabežljivi  gib ,  levji  krempelj ,  gib ,  ki  je  zajemal  in  pomenil :  » Ne  boš  se  me  znebil «  ali  » Moj  si «  ali  » Z  menoj  v  pekel « ,  ga  je  v  zraku  zadržala  in  gola  roka  je  zastala  visoko  zgoraj ,  kot  roka  kakšnega  atleta .  Zagledal  sem  njeno  sveže  obrito  pazduho ,  vsa  se  je  uredila  za  svoj  zmenek .  Še  enkrat  je  pogledala  na  mojo  levo  in  pogledala  mene  in  pogledala  na  mojo  levo  in  mene . 

» S  kom  govoriš ? «  me  je  vprašala  Luisa ,  ki  se  je  brez  moje  pomoči  izvijala  iz  omotice ,  čeprav  še  ne  iz  mraka  ( glas  je  bil  malo  manj  hripav  in  njeno  vprašanje  konkretnejše ;  morda  si  ni  znala  razložiti ,  da  je  že  tema ) . 

A  še  zmeraj  ji  nisem  nič  odgovoril ,  niti  se  približal  postelji ,  da  bi  jo  pomiril  in  ji  poravnal  rjuho ,  kajti  v  tistem  trenutku  so  se  hrupno  odprla  balkonska  vrata  na  moji  levi  in  videl  sem ,  kako  sta  se  na  železno  ograjo  naslonili  moški  roki  ali  se  ograje  oprijeli ,  kot  da  bi  bila  majava ,  in  potem  zaklicali :  » Miriam ! « 

Medtem  ko  sem  se  ukvarjal  z  Luiso ,  sem  slišal  ( a  se  temu  nisem  posvetil ,  ker  sem  se  posvečal  Luisi  in  opravljal  več  stvari  hkrati  in  hodil  iz  sobe  v  kopalnico  in  iz  kopalnice  v  sobo ) ,  kako  so  petke  prišle  do  sosednjih  vrat  in  so  se  ta  odprla ,  ne  da  bi  kdo  nanje  potrkal ,  in  po  pridušenem  škripanju  ( bilo  je  kratko )  in  rahlem  zvoku ,  ko  so  se  zapirala  ( zelo  dolgo ) ,  samo  še  nerazločno  mrmranje ,  šepetanje  besed ,  ki  jih  ni  bilo  moč  razločiti ,  navzlic  temu ,  da  so  bile  izgovorjene  v  mojem  jeziku  in  da  je  njun  balkon ,  sodeč  po  prejšnjem  zvoku ,  ostal  priprt ,  najinega  pa  nisem  zaprl .  Moji  zaskrbljenosti  zaradi  neupravičene  zamude  se  je  pridružila  druga  in  sicer  je  bila  to  zaskrbljenost  zaradi  občutka ,  da  se  mi  mudi .  Čutil  sem ,  da  se  mi  mudi  ne  samo  zato ,  da  bi  pomiril  Luiso  in  ji  poravnal  rjuhe  in  kar  najbolj  ublažil  učinke  njene  kratkotrajne  bolezni ,  temveč  tudi  zato ,  da  mi  ne  bi  več  postavljala  vprašanj  in  bi  znova  zaspala ,  saj  ni  bilo  časa ,  da  bi  ji  omogočil  sodelovanje  pri  moji  radovednosti ,  niti  se  ona  ni  bila  zmožna  zanimati  za  nič  zunaj  njenega  telesa ,  in  medtem  ko  sva  se  malo  pogovarjala  in  sem  hodil  v  kopalnico  vlažit  konec  brisače  in  ji  dajal  piti  in  jo  ljubkoval  po  bradi ,  ki  mi  je  bila  zelo  všeč ,  so  mi  majhen  hrup ,  ki  sem  ga  povzročal  sam ,  pa  najini  kratki  in  nepovezani  stavki ,  preprečevali ,  da  bi  preusmeril  svojo  pozornost  in  prisluhnil ,  iščoč  posamezne  glasove  v  bližnjem  mrmranju ,  ki  se  mi  ga  je  mudilo  razvozlati . 

Prvo ,  kar  sem  končno  razločno  zaslišal ,  je  bilo  povedano  v  razburjenem  tonu ,  kot  kadar  kdo  že  stotič  nekaj  ponovi ,  tisti  pa ,  ki  ga  je  vsakič  slišal ,  tega  ne  verjame  ali  ne  razume  ali  ne  prizna .  Bilo  je  umirjeno ,  naveličano  razburjenje ,  zato  glas  ni  zavpil ,  temveč  je  izgovoril  tiho ,  moški  glas . 

' Kaj  bi  rada ?  Da  jo  zadušim  z  blazino ?  Ne  morem  narediti  več  kot  to ,  pa  že  to  je  dovolj .  Puščam  jo ,  da  umira .  Nič  ne  naredim ,  da  bi  ji  pomagal .  Celo  priganjam  jo ,  naj  umre .  Nekaterih  zdravil ,  ki  jih  predpiše  zdravnik ,  ji  ne  dajem ,  ne  zmenim  se  zanjo ,  do  nje  ne  kažem  nobenih  čustev ,  jezim  jo  in  ji  dajem  razloge  za  sumničenja ,  jemljem  ji  še  tiste  nekaj  volje  do  življenja ,  ki  ji  je  ostala .  Se  ti  to  ne  zdi  dovolj ?  Nima  smisla ,  da  zdaj  naredim  kakšno  napačno  potezo  niti  da  se  ločim ,  tako  bi  se  vse  podaljšalo  še  za  najmanj  eno  leto ,  ona  pa  lahko  vsak  čas  umre .  Že  danes  je  lahko  mrtva .  Ne  vidiš ,  da  lahko  zdaj  zdaj  ta  telefon  zazvoni  in  mi  sporočijo  vest ? '  Moški  je  premolknil  in  dodal  v  drugačnem  tonu ,  kot  nejeverno  ali  napol  smehljaje ,  nehote :  ' Morda  je  že  mrtva .  Ne  bodi  trapasta .  Ne  bodi  neučakana . ' 

' Ah ,  kaj  še .  Kaj  pa  moji  papirji ?  In  fotografije ? '  je  rekel  moški .  Njegov  naglas  je  bil  kot  moj ,  a  njegov  glas  je  bil  čisto  drugačen .  Moj  je  nizek ,  njegov  pa  je  bil  visok ,  med  šepetanjem  je  skoraj  malo  piskal .  Glas  se  ni  zdel  primeren  za  poraščenega  moškega ,  temveč  za  kakšnega  pevca  krhke  postave ,  ki  se  niti  najmanj  ne  potrudi ,  da  bi  med  govorjenjem  spremenil  svoj  naravni  ali  umetni  zven ,  ker  bi  mu  to  škodilo .  Njegov  glas  je  bil  žagast .

' Pizda  si ,  Guillermo , '  je  rekla . 

Prekinila  je  komaj  začeto  prepevanje  in  brez  premora  ( in  tudi  že  brez  razburjenja )  rekla  Guillermu :  ' Moraš  jo  ubiti . ' 

In  Miriam ,  ki  v  tistih  trenutkih  ni  zaznala  Guillermove  neiskrenosti  ali  pa  je  sklenila ,  da  bo  nekaj  časa  počivala  in  je  ne  bo  opazila  ali  da  se  bo  spet  pustila  prevarati  ali  pa  da  bo  za  nekaj  trenutkov  preprosto  pozabila  na  življenjsko  željo ;  še  malo  je  zapela  in  vedel  sem ,  katero  pesem .  Minilo  je  več  časa ,  kot  sem  mislil ,  sem  pomislil ,  saj  ni  mogoče ,  ni  minilo  dovolj  časa ,  da  bi  lahko  do  konca  in  kot  se  spodobi  izpeljala  tiho  in  telesno  spravo  in  bi  bila  zdaj  pomirjena .  A  je  že  moralo  biti  tako ,  saj  se  je  zdelo ,  kot  da  oba  ležita  mirna ,  Miriam  celo  raztresena ,  raztreseno  je  prepevala ,  se  vmes  prekinjala ,  kot  kadar  prepevamo ,  ne  da  bi  se  v  resnici  zavedali ,  kaj  počnemo ,  medtem  ko  se  umirjeno  umivamo  ali  ljubkujemo  osebo  poleg  sebe  ( otrok ,  ki  mu  pojemo ) .  Prepevala  pa  je :  ' Laž  tašča  moja ,  joj  joj  joj ,  saj  se  le  igrava ,  joj  joj  joj ,  kot  se  igramo  v  moji  deželi ,  joj  joj  joj . ' 

» Do  you  mind  if  I  smoke ,  Madam ? «  sem  rekel . 

In  jaz  tega  nisem  prevedel ,  hočem  reči ,  da  mu  v  angleščini  nisem  postavil  v  usta  njegovega  vljudnega  vprašanja  ( iz  priročnika  in  nekam  zakasnelega ,  to  je  treba  priznati ) ,  temveč  tole :  » Povejte  mi ,  vas  imajo  v  vaši  državi  radi ? « 

Zdelo  se  mi  je ,  da  je  zadnji  komentar ,  » teh  pa  je  tudi  čedalje  več « ,  malce  pretiran ,  če  že  ne  napačen ,  zato  sem  vse  razen  tega  zvesto  prevedel  ( zadnje  sem ,  skratka ,  izpustil  in  cenzuriral )  in  znova  čakal  na  Luisin  odziv .  Zopet  je  naglo  prekrižala  noge  ( s  svojimi  zlatimi  oblimi  koleni ) ,  a  to  je  bil  njen  edini  znak ,  da  je  opazila  mojo  svoboščino .  Nemara ,  sem  si  mislil ,  pa  nima  nič  proti ,  čeprav  se  mi  je  zdelo ,  da  še  vedno  čutim ,  kako  mi  v  tilniku  še  naprej  tiči  njen  osupli  ali  morda  ogorčeni  pogled .  Nisem  se  mogel  obrniti ,  da  bi  jo  pogledal ,  kakšna  nesreča . 

» Dobro  mi  napoveduješ , «  sem  mu  rekel .  » Dobro  me  bodriš ,  tega  nisem  pričakoval  od  tebe ;  prej  zunaj  si  se  mi  zdel  bolj  zadovoljen . « 

» Oh ,  saj  sem ,  saj  sem ,  verjemi  mi ,  nadvse  sem  zadovoljen ,  vprašaj  kogarkoli ,  že  ves  dan  praznujem ,  že  pred  obredom  sem .  Preden  sem  odšel ,  sem  vama  nazdravil  doma ,  sam  pred  ogledalom  s  čašo  renskega  vina ,  z  rizlingom ,  samo  zato  sem  odprl  steklenico ,  ostanek  bo  izgubljen .  Vidiš ,  kako  se  veselim ,  izgubiti  dobro  steklenico  zaradi  male  samotne  in  jutranje  zdravice  ni  kar  tako . « 

» Imaš  polnila  za  to  pero ? « 

Mateu  se  je  bil  naposled  ozrl ,  ko  je  zaslišal  tresk ,  ki  ga  je  med  nerodnim  preprijemanjem ,  ko  je  gasilni  aparat  potoval  izza  hrbta  v  naročje ,  povzročil  tak  udarec  po  tleh ,  da  so  letele  trske ,  a  moj  oče  si  ni  upal  izrabiti  tistega  trenutka  preplaha .  Vseeno  pa  mu  je  to  dalo  misliti .

In  Ranz  je  vzdignil  gasilni  aparat  in  ga  z  obema  rokama  zadržal  kot  dvigovalec  uteži ,  pripravljen ,  da  ga  z  vso  silo  zaluča  v  Sofonisbo  in  v  Artemisijo . 

» Nekaj  že  mora  imeti ,  da  si  se  po  toliko  letih  poročil ,  čisto  gotovo ,  saj  nisi  več  smrkavec .  Dobro  te  je  morala  zmešati .  Ljudje  se  poročijo  samo ,  kadar  jim  ne  preostane  drugega ,  iz  panike ,  ali  ker  so  v  krizi  ali  ker  niti  pomisliti  nočejo ,  da  bi  koga  izgubili .  V  stvareh ,  ki  se  zdijo  najbolj  konvencionalne ,  je  zmeraj  cela  vrsta  raznih  čudnih  blaznosti .  Daj ,  povej  mi ,  kakšna  je  tvoja .  Povej  mi ,  kaj  počne  s  teboj  to  dekletce . « 

Custardoy  je  že  prej  segel  z  roko  v  žep ,  eden  tistih  moških ,  ki  bankovce  nosijo  prosto  v  hlačnem  žepu ,  tudi  jaz ,  resnici  na  ljubo . 

» Še  eno  pivo .  Ne  reci  mi ,  da  ne  veš . « 

» Zdajle  sem  pa  najbrž  preveč  zinil .  Ranz  bo  popenil .  Nisem  vedel ,  da  ne  veš ,  kako  je  umrla  sestra  tvoje  mame . « 

Custardoy  je  dvakrat  posmrkal .  Med  tem  časom  se  ni  niti  enkrat  umaknil  v  toaletne  prostore ,  da  bi  si  privoščil  črto ,  a  posmrkal  je ,  kot  da  bi  se  bil  od  tam  vrnil .  Prižgal  in  ugasnil  je  plamen . 

» Ja ,  spoštovanje  onemogoča . « 

Nisem  več  silil  v  Custardoya ,  v  tistem  trenutku  nisem  hotel  vedeti  več ,  poleg  tega  pa  je  že  začel  govoriti  o  drugih  rečeh . 

Luisa  me  še  zmeraj  ni  pogledala ,  govorila  je  proti  Jerryju  Lewisu  in  je  bila  še  naprej  zlovoljna .  Mlajša  je  od  mene ,  morda  filma  v  otroštvu  ni  videla .  Imelo  me  je ,  da  bi  mu  dodal  zvok ,  a  tega  nisem  storil ,  to  bi  končalo  pogovor .  Poleg  tega  je  držala  daljinski  upravljalnik  v  roki  ona ,  v  drugi  pa  svojo  cigareto  že  na  polovici .  Malo  je  bilo  vroče ,  ne  preveč :  videl  sem  njen  nenadoma  ovlažen  dekolte ,  svetlikal  se  je . 

» Custardoy  me  je  popoldne  vprašal ,  zakaj  sem  se  poročil  s  tabo . «  Tako  sem  postavil  in  nisem  postavil  vprašanja . 

» Ne . « 

Luisa  je  planila  v  smeh ,  naenkrat  se  ji  je  vrnila  dobra  volja . 

» Ne ,  to  se  bo  zgodilo . « 

Nisem  takoj  odgovoril . 

Izključil  sem  televizor  in  soba  je  ostala  v  temi ,  moja  svetilka  ni  bila  prižgana ,  ker  mi  sploh  ni  uspelo ,  da  bi  bral .  Nekaj  sekund  nisem  videl  ničesar ,  potem  so  se  moje  oči  nekoliko  navadile  na  temo ,  nikoli  preveč ,  Luisa  rada  spi  s  spuščenimi  žaluzijami ,  jaz  pa  ne .  Obrnil  sem  se  in  ji  pokazal  hrbet ,  nisva  si  voščila  lahko  noč ,  a  morda  ni  nujno ,  da  si  voščiva  zmeraj ,  sleherno  noč  v  prihodnjih  letih .  A  nocoj  mogoče  še ,  še  zmeraj . 

» Lahko  noč , «  sem  rekel . 

Ko  sva  si  jo  voščila ,  se  nisva  imenovala ,  nobeno  od  običajnih  ljubkovalnih  imen ,  pari  ne  morejo  brez  njih ,  morajo  jih  imeti  nekaj  ali  vsaj  eno ,  da  bi  se  jim  zdelo ,  da  so  kdo  drug  ali  pa  ne  zmeraj  isti  in  da  bi  se  izognili  izgovarjanju  pravih  imen ,  ki  jih  hranijo  za  takrat ,  ko  se  žalijo  ali  so  jezni  ali  ko  si  morajo  sporočiti  slabe  novice ,  na  primer ,  da  bo  kdo  koga  zapustil .  Moj  oče  je  menda  sprejemal  vzdevke  najmanj  treh  žensk ,  vse  mu  je  verjetno  zvenelo  enako ,  podobno ,  ponovitev ,  verjetno  ga  je  to  begalo  ali  pa  mogoče  ne ,  z  vsako  izmed  žensk  je  bilo  verjetno  drugače ,  kadar  jim  je  prinašal  slabe  novice ,  jih  je  verjetno  poklical  Juana  in  Teresa  in  še  eno  ime ,  ki  ga  ne  poznam ,  a  ki  ga  on  ni  pozabil .  Z  materjo  sta  imela  na  voljo  dolga  leta ,  s  teto  Tereso  skoraj  nista  imela  časa ,  morda  tako  malo ,  kakor  odkar  sva  poročena  Luisa  in  jaz ,  zanju  ni  bilo  bodočih  let ,  še  mesecev  ne ,  ubila  se  je ,  kot  trdi  Custardoy .  In  tretja ,  ki  je  bila  prva ,  kako  dolgo  sta  bila  skupaj ,  kako  sta  se  imenovala ,  kadar  sta  se  poslovila  in  si  pokazala  hrbet ,  ali  samo  ona  njemu  ali  samo  on  njej ,  in  objela  ločeno  vsak  zase  skupno  blazino  ( in  to  je  le  reklo ,  kajti  zmeraj  sta  blazini  dve ) . 

Ko  sem  bil  tam  po  svoji  poroki ,  od  sredine  septembra  do  sredine  novembra ,  sta  pretekli  že  dve  leti ,  odkar  se  je  začela  poskušati  z  dogovorjenimi  zmenki  prek  agencije ,  in  tudi  leto ,  odkar  je  začela  pisati  oglase  v  razdelke  za  osebne  stike  ( personals  se  imenujejo )  časopisov  in  revij .  Za  agencijo  si  je  posnela  videokaseto ,  ki  so  jo  od  tam  plačilo  vnaprej  pošiljali  tistim ,  ki  so  jih  zanimale  take  kot  ona .  Ta  izraz  je  nesmiseln ,  a  ga  uporabljajo  in  Berta  sama  ga  uporablja ,  » ljudje ,  ki  jih  zanimajo  take  kot  jaz « ,  se  pravi  Berta ,  ki  se  poskuša  priličiti  vnaprej  določenemu ,  a  neobstoječemu  modelu ,  namesto  da  bi  si  ustvarila  lastnega .  Na  tistem  posnetku  je  govorila  in  sedela  na  zofi  ( pokazala  mi  ga  je ,  hranila  je  izvirnik ,  tisti  iz  agencije  so  izdelovali  in  pošiljali  kopije ) ,  bila  je  lepa ,  zelo  urejena ,  videti  je  bila  mirna ,  videti  je  bila  mlajša ,  pred  kamero  je  govorila  angleško ,  na  koncu  je  za  nameček  povedala  nekaj  konvencionalnih  stavkov  v  španščini ,  da  bi  pritegnila  morebitne  osamljene  Špance  s  stalnim  ali  začasnim  bivališčem ,  ali  tiste ,  ki  jim  ugaja  eksotični  nadih ,  ali  tiste ,  ki  jih  v  Ameriki  imenujejo  hispanos .  Govorila  je  o  svojih  okusih ,  o  svojih  konjičkih ,  o  svojih  idejah  ( ne  preveč  idej )  in  ne  o  svojem  poklicu ,  omenjala  je  nesrečo ,  z  opravičujočim  nasmehom  omenjala  rahlo  šepavost ,  treba  je  bilo  priznati  telesne  poškodbe ,  da  se  ne  bi  kdo  čutil  prevaranega ;  potem  si  jo  lahko  opazoval  doma ,  pri  zalivanju  rož ,  listanju  knjige  ( bila  je  Kunderova ,  napaka ) ,  z  glasbo  v  ozadju  ( v  ozadju  je  bilo  slišati  Bachov  violončelo ,  zelo  modno ) ,  s  predpasnikom  v  kuhinji ,  pri  pisanju  pisem  za  mizo  ob  električni  svetilki .  Videokasete  so  bili  zelo  kratke ,  tri  ali  pet  minut ,  vse  prijetne .  Tudi  ona  jih  je  prejemala  ( zato  uporabljam  množino )  po  vnaprejšnjem  skromnem  plačilu ,  kasete  o  moških ,  ki  so  njeno  videli  ali  ne  in  so  jo  hoteli  spoznati  ali  hoteli ,  da  jih  spoznajo  neznanke .  Vsak  teden  jih  je  dobila  nekaj ,  med  mojim  bivanjem  pri  njej  sva  jih  skupaj  gledala ,  se  smejala ,  jaz  sem  ji  svetoval ,  čeprav  sem  se  čutil  nezmožnega ,  da  bi  ji  resno  svetoval ,  zdela  se  mi  je  samo  igra ,  težko  mi  je  bilo  verjeti ,  da  si  lahko  dela  utvare  s  katerim  od  tistih  tipov .  Morali  so  biti  nenavadni ,  čudaški  in  ne  prav  dosti  zaupanja  vredni  tipi ,  sem  menil ,  če  so  se  takole  ponujali .  Kadar  sem  pomislil  na  to ,  sem  pozabljal ,  da  se  je  tudi  Berta  ponujala ,  in  ona  je  bila  moja  prijateljica  in  vredna  zaupanja .  Agencija  je  bila  precej  resna  ali  vsaj  prikazovala  se  je  tako ,  do  prvega  srečanja  je  bilo  vse  pod  nadzorstvom ,  nič  ni  bilo  narejeno  s  slabim  okusom ,  videokasete  so  cenzurirali ,  če  je  bilo  treba ,  vse  je  bilo  prijetno .  Z  osebnimi  stiki  po  pošti  je  bila  stvar  drugačna ,  tam  ni  bilo  nikakršnega  nadzora ,  nobenega  posrednika ,  in  ljudje  so  se  takoj  lotevali  mesenosti ,  dopisovalci  so  brez  odlašanja  zahtevali  nespodobne  in  potem  opolzke  posnetke ,  izgovarjali  so  drzne  besede ,  pripovedovali  ostudne  vice ,  ki  se  Berti  že  niso  več  zdeli  tako  ostudni ,  nič  gnusnega  ni  v  tistem ,  pri  čemer  si  udeležen ,  nič  v  tistem ,  kar  se  spremeni  v  navado .  Kmalu  je  ni  več  zanimalo ,  kaj  ji  pošilja  agencija  čeprav  je  kasete  še  naprej  naročevala  v  veri ,  da  lahko  še  zmeraj  računa  na  prijetne  ljudi  temveč  si  je  dopisovala  in  si  izmenjevala  videokasete  s  čudaškimi  ali  bolj  nenavadnimi  moškimi ,  ljudmi  z  obrazom  in  telesom ,  a  še  brez  imena ,  ljudmi  z  začetnicami  ali  vzdevki ,  nekaj  od  tistih ,  ki  mi  jih  je  povedala ,  sem  si  zapomnil :  » Taurus « ,  » V.  M.  F. « ,  » De  Kova « ,  » The  Graduate « ,  » Weapons « ,  » M.  C. « ,  » Humbert « ,  » Sperm  Whale «  ali  » Gavč « ,  taka  so  bila  njihova  izmišljena  imena .  Vsi  so  se  pred  kamero  sproščeno  smehljali ,  posnetki ,  izdelani  doma ,  nedvomno  so  posneli  sami  sebe ,  sami  sebe  doma ,  govorili  niso  nikomur ,  neznancem  ali  komu ,  ki  ga  bodo  spoznali ,  ali  mogoče  ljudem ,  ki  jim  zanje  ni  bilo  mar .  Nekateri  so  ji  govorili  z  blazine ,  ležeči  na  postelji  in  oblečeni  v  spodnjice  ali  kopalkice ,  in  tiščali  trebuh  noter ,  z  naoljenim  prsnim  košem ,  kot  da  bi  bili  atleti .  A  niso  bili  atleti .  Najsmelejši  ( čim  starejši ,  tem  smelejši )  so  se  prikazovali  goli ,  med  erekcijo ,  a  so  medtem  govorili ,  kot  da  ne  bi  bilo  nič ,  ne  da  bi  prevečkrat  omenjali  stvari ,  ki  niso  vzbujale  take  pozornosti .  Berta  se  je  smejala ,  ko  jih  je  gledala ,  in  tudi  jaz  sem  se  smejal ,  a  z  neprijetnim  občutkom ,  ker  sem  vedel ,  da  bo  Berta ,  brž  ko  se  bo  nehala  smejati ,  nekomu  odgovorila  in  mu  poslala  svojo  videokaseto  in  se  z  njim  dogovorila  za  zmenek  in  nemara  z  njim  prišla  v  stanovanje .  In  ob  teh  priložnostih  bo ,  ko  bodo  vrata  že  zaprta  in  ključi  spravljeni  v  torbici ,  še  naprej  pazila  na  svojo  hojo ,  in  čeprav  bo  že  doma ,  se  ne  bo  nehala  truditi ,  da  bi  prikrila  šepanje ,  vsaj  dokler  ne  bo  prišla  do  spalnice ,  v  postelji  se  ne  hodi .

Malo  je  manjkalo ,  pa  bi  zmenek  odpovedal .  Berti  je  bilo  ljubše ,  če  bi  posnetek  lahko  gledala  z  menoj ,  da  bi  bila  zavarovana ,  medtem  ko  bi  ga  gledala ,  ali  da  bi  mu  prisodila  že  vidno  pomembnost ,  tako  kot  mu  jo  je  z  besedami  prisojala  že  nekaj  dni .  Tisto  je  bil  dogodek ,  morda  slavnosten ,  pomembnost  je  treba  pripisovati  tistemu ,  čemur  jo  pripisujejo  prijatelji .  A  moj  zmenek  je  bil  napol  poslovna  obveznost ,  neki  španski  visoki  državnik ,  očetov  prijatelj  na  obisku  v  mestu ,  čigar  angleščina  je  bila  sprejemljiva ,  a  negotova ,  me  je  prosil ,  ali  bi  lahko  spremljal  njegovo  ženo  in  njega  ( ona  mlajša )  na  večerjo  z  nekim  zakonskim  parom ,  severnoameriškim  senatorjem  in  njegovo  severnoameriško  soprogo  ( ona  mlajša ) ,  da  bi  zabaval  gospe ,  medtem  ko  bi  se  moška  pogovarjala  o  nečednih  poslih ,  in  mu  pomagal  pri  angleščini ,  če  bi  bilo  treba ,  to  pa  je  bilo  verjetno .  Izkazalo  se  je ,  da  sta  gospe  ne  samo  mlajši ,  temveč  tudi  ponoreli  razuzdanki ,  ki  sta  po  večerji  neomajno  vztrajali ,  da  hočeta  iti  na  ples ,  in  sta  to  tudi  dosegli :  ure  in  ure  sta  plesali  z  menoj  in  z  drugimi  osebki  ( nikoli  s  svojima  možema ,  zatopljenima  v  nečednosti )  in  se  zelo  stiskali ,  zlasti  Španka ,  katere  prsi  ob  mojih  prsih  so  se  mi  zdele  silikonske ,  mogoče  kot  moker  les ,  nisem  si  drznil  izpeljati  digitalnega  preizkusa .  Tista  dva  para  sta  imela  denar  in  svet ,  sklepala  sta  posle ,  se  lepšala  s  plastiko ,  govorila  o  Kubi  s  poznavanjem  iz  izkušnje ,  hodila  v  kraje ,  kjer  plešejo  tesno  prižeti . 

Minilo  je  nekaj  dni ,  ne  da  bi  ga  Berta  ali  jaz  spet  omenila  ( jaz  sem  molčal ,  da  bi  jo  odvrnil ,  ona  je  verjetno  preračunavala ) ,  dnevi  intenzivnega  dela  v  Združenih  narodih :  neko  dopoldne  sem  moral  prevesti  govor  prav  tistega  visokega  državnika  moje  države ,  čigar  besede  sem  sprevračal  takrat ,  ko  sem  spoznal  Luiso .  Ob  tej  priložnosti  sem  se  vzdržal ,  bili  smo  na  skupščini ,  a  medtem  ko  sem  prelival  v  angleščino  in  v  svetovne  slušalke  njegovo  špansko  govoričenje  in  njegove  blodne  in  zmotne  ideje ,  sem  se ,  razumljivo ,  živo  spomnil  tiste  prejšnje  priložnosti ,  tistega ,  kar  je  bilo  izrečeno  z  mojim  posredovanjem ,  medtem  ko  je  Luisa  dihala  za  mojim  hrbtom  ( dihala  je  ob  mojem  levem  ušesu ,  kot  šepet ,  in  se  me  skoraj  dotikala ,  njene  prsi  skoraj  mojega  hrbta ) .  » Ljudje  imajo  večinoma  nekoga  radi  zato ,  ker  jih  ta  zaveže ,  da  ga  imajo  radi , «  je  rekla  angleška  voditeljica .  In  potem  dodala :  » Sleherni  odnos  med  ljudmi  zmeraj  pomeni  kopico  težav ,  pa  tudi  žalitev  in  ponižanj . «  In  nekoliko  kasneje :  » Vsi  zavezujejo  vse ,  ne  samo  da  delajo  tisto ,  česar  nočejo ,  temveč  še  pogosteje  tisto ,  o  čemer  niso  prepričani ,  da  hočejo ,  kajti  skoraj  nihče  ne  ve ,  kaj  je  tisto ,  česar  noče ,  še  manj  pa ,  kaj  hoče ,  tega  nikakor  ni  mogoče  vedeti . «  In  še  je  nadaljevala ,  medtem  ko  je  naš  visoki  državnik  molčal ,  morda  že  utrujen  od  tistega  govora  ali  kot  da  bi  se  česa  učil :  » Včasih  ju  zavezuje  nekaj  zunanjega  ali  nekdo ,  ki  je  že  odšel  iz  njunega  življenja ,  zavezuje  ju  preteklost ,  njuno  nezadovoljstvo ,  njuna  zgodba ,  njuna  nesrečna  biografija .  Ali  celo  stvari ,  za  katere  ne  vesta  in  ki  niso  v  njuni  moči ,  del  naše  dediščine ,  ki  jo  v  sebi  nosimo  vsi  in  je  ne  poznamo ,  kdo  ve ,  kdaj  že  se  je  ta  proces  začel  . . . «  Nazadnje  je  rekla :  » Včasih  se  sprašujem ,  ali  ne  bi  bilo  boljše ,  da  bi  vsi  mirovali ,  da  bi  bili  vsi  mrtvi ,  konec  koncev  si  edino  tega  želimo ,  edina  ideja ,  na  katero  se  postopoma  navajamo ,  in  tukaj  ni  prostora  ne  za  dvome  ne  za  vnaprejšnja  obžalovanja . «  Naš  voditelj  je  ostal  tiho  in  angleška  visoka  državnica ,  ki  v  tistih  jesenskih  dneh  že  ni  bila  več  na  oblasti  in  se  ni  udeležila  newyorške  skupščine ,  je  po  svojem  zlaganem  samogovoru  zardela ,  ko  je  zaslišala  globoko  tišino ,  ki  mu  je  sledila  in  jo  povlekla  iz  njene  čustvene  zamaknjenosti .  Takrat  sem  jima  priskočil  na  pomoč  in  ji  postavil  v  usta  neobstoječ  predlog :  » Zakaj  ne  bi  šla  na  sprehod  po  vrtovih ?  Prekrasno  vreme  je . «  ( S  tem  o  vremenu  sem  si  pomagal ,  da  bi  predlog  zvenel  verodostojneje . )  In  vsi  štirje  smo  se  šli  sprehajat  po  vrtovih  tisto  tako  prekrasno  dopoldne ,  ko  sva  se  z  Luiso  spoznala . 

Rekel  sem  ( sprva  svojih  besed  nisem  pretehtal ) :  » Pa  kaj ?  Je  tako  hudo ,  če  jih  ne  da ?  Kdo  je  on ?  Pomisli .  Kdo  je  on ?  Ali  je  sploh  pomembno ,  če  mu  ga  ne  pošljeva ?  Še  je  mogoče ,  da  mu  ga  ne  pošljeva ,  še  zmeraj  je  nihče ,  njegovega  obraza  sploh  nisi  videla . « 

» Me  boš  posnel ? «  je  rekla  z  neprikrito  in  nenadno  hvaležnostjo  in  z  olajšanjem .

Spet  sem  pomislil  in  spet  spregovoril ,  še  preden  sem  se  odločil ,  ali  naj  spregovorim  ( kot  med  prevajanjem ,  kadar  včasih  malo  prehitim  besede  prevajane  osebe ,  ker  že  prej  uganem ,  kaj  bo  sledilo ) ,  medtem  ko  sem  še  zmeraj  razmišljal :  » Če  ji  rečem ,  bo  zahtevala  pojasnilo . « 

Nedvomno  je  to  pričakovala .  Ni  ugovarjala ,  prosila  me  je . 

Zgrozil  sem  se  ob  tej  misli  in  nisem  je  hotel  imeti ,  skrivnost ,  ki  je  ne  prenesemo  drugam ,  nikomur  ne  stori  nič  žalega ,  ko  boš  imel  skrivnosti  ali  če  jih  že  imaš ,  jih  ji  ne  povej ,  mi  je  rekel  oče ,  potem  ko  mi  je  rekel ,  kaj  pa  zdaj ,  kaj  zdaj ;  njene  skrivnosti  ne  bi  bile  skrivnosti ,  če  bi  zanje  vedel ,  je  rekel ,  a  Luisa  se  do  mene  ni  vedla  nič  drugače  ali  pa  se  je ,  nič  več  je  ni  bilo  treba  biti  strah ,  nisem  bil  več  onkraj  oceana ,  temveč  blizu ,  v  drugi  sobi ,  takoj  bom  pri  njej ,  ji  zaslonil  hrbet ,  brž  ko  bo  Custardoy  odšel .  Luisi  nisem  skoraj  nič  povedal ,  nič  o  » Billu «  ne  o  Guillermu ,  nič  o  kopalnem  plašču  in  trikotniku  poraščenih  prsi ,  nič  o  videokaseti  ne  o  žagastem  glasu ,  nič  o  nogi  ne  o  čakanju  tiste  sobotne  noči ,  vse  tisto  samo  na  sebi  ni  bila  skrivnost  ali  ne  bi  bilo  treba ,  da  bi  bila ,  a  morda  je  postala ,  ker  sem  jo  čuval  že  teden  dni  po  svojem  prihodu ,  skrivnost  nima  lastne  zaznamovanosti ,  zamejita  jo  prikrivanje  in  molk ,  ali  pa  previdnost ,  ali  tudi  pozaba ,  ne  sme  se  je  ne  omeniti  ne  razkriti ,  kajti  poslušanje  je  najnevarnejše  in  ni  se  mu  mogoče  izogniti  in  samo  tedaj  se  stvari  zgodijo ,  če  pa  o  njih  ne  pripoveduješ ,  jih  preplašiš  in  poženeš  v  beg  dejanja ,  pari  si  povedo  vse  o  drugih ,  ne  o  sebi ,  razen  kadar  menijo ,  da  se  tiče  obeh :  in  tedaj  jezik  ob  ušesu ,  » I  have  done  the  deed « ,  in  že  sama  ubeseditev  spremeni  in  zanika  to  dejanje  ali  podvig .  » Storil  sem  dejanje , «  si  je  upal  izgovoriti  Macbeth ,  to  je  izgovoril ,  to  je  izgovoril  hip  zatem ,  le  kdo  bi  si  upal  iti  tako  daleč ,  ne  toliko  zato ,  ker  bi  to  storil ,  kot  zato ,  ker  bi  to  izgovoril ,  življenje  ali  prihajajoča  leta  niso  odvisna  od  tega ,  kaj  počneš ,  temveč  od  tega ,  kar  o  nekom  veš ,  od  tega ,  kar  veš ,  da  je  storil ,  in  česar  ne  veš ,  ker  ni  bilo  prič  in  je  bilo  zamolčano .  Morda  je  prevaro  treba  sprejeti ,  ker  je  del  resnice ,  kot  je  resnica  del  prevare ,  naša  misel  je  polna  nihanj  in  negotovosti  in  ne  bi  prenesla ,  da  ne  bi  bilo  sumničenj ,  v  njej  bodo  zmeraj  nekje  senčna  območja  in  zmeraj  je  v  njej  razmišljanje  tako  bolnoumno . 

A  ob  tisti  priložnosti  je  bil  njegov  način  govorjenja  res  nenavaden  in  drugačen ,  kot  da  bi  Luisina  navzočnost  že  dobila  tako  veljavo ,  da  sta  ton  in  prijaznost ,  ki  ju  je  zanesljivo  rabil  in  kazal  z  njo  na  samem ,  prevladala  nad  tako  starim ,  bolj  ironičnim  tonom ,  ki  ga  je  zmeraj  rabil  z  menoj  tako  v  otroštvu  kot  v  zrelih  letih .  In  ko  je  Luisa  za  hip  odšla  iz  sobe ,  da  bi  govorila  po  telefonu ,  se  je  očetov  način  pojasnjevanja  in  pripovedovanja  spremenil  ali ,  bolje  povedano ,  izginil .  Kot  bi  se  nenadoma  zavedel ,  da  sem  tam ,  mi  je  začel  zastavljati  vprašanja  o  New  Yorku ,  ki  mi  jih  je  že  zastavil  takoj  po  moji  vrnitvi  ( po  treh  dneh  smo  skupaj  obedovali  pri  La  Anchi )  in  na  katera  je  že  poznal  odgovore  ali  pa  ga  niso  zanimali .  Čeprav  sem  bil  prej  zraven ,  je  nagovarjal  Luiso ,  in  brž  ko  se  je  ona  vrnila ,  je  svoje  komentarje  obnovil  z  nenavadno  živahnostjo ,  nenavadno  celo  zanj ,  ki  je  bil  živahen  vse  svoje  življenje .  Morda  mu  je  Luisin  smeh  ustrezal ,  morda  se  je  smejala  v  pravih  trenutkih  ( to  je ,  v  tistih ,  ko  se  je  za  to  trudil ) ,  morda  ga  je  poslušala ,  kot  si  je  želel ,  ali  ga  prekinjala  in  postavljala  prava  vprašanja ,  ali  pa  je  preprosto  hotel  razodeti  in  vse  povedati  prav  njej ,  nova  oseba ,  ki  ji  lahko  pove  svojo  zgodbo  brez  preskokov  in  v  sosledju ,  kajti  zanimala  jo  je  od  začetka  in  ni  bilo  treba  čakati ,  da  bo  odrasla .  Oče  nama  je  povedal  nekaj  meni  neznanih  prigod ,  kot  je  tista  o  beneškem  ponarejevalcu  miniaturnih  romanskih  devic ,  izklesanih  iz  slonovine ,  ki  jih  je ,  ko  so  bile  mojstrsko  dovršene ,  pripenjal  na  ženin  nedrček ,  velikanski  nedrček ;  izcedki  iz  prsi  ( obilni )  in  transpiracija  v  pazduhah  ( močna )  so  dajali  njegovim  kipcem  popolno  patino .  Ali  tista  o  direktorju  neke  buenosaireške  banke ,  ljubitelju  umetnosti ,  ki  je  trdovratno  vztrajal ,  da  mu  ne  verjame ,  in  je  od  njega  kupil  neko  delo  Custardoya  starejšega ,  ki  ga  je  Ranz  odpeljal  tja  po  naročilu  neke  premožne ,  skopuške  družine ,  ki  si  je  želela  zgolj  dobro  kopijo  nekega  zelo  občudovanega  Ingresa ;  ko  jo  je ,  še  preden  jo  je  Ranz  izročil ,  direktor  videl  brez  okvirja  v  sobi  njegovega  hotela  ( ki  je  bil  buenosaireški  Plaza ) ,  ga  je  tako  prevzela ,  da  ni  hotel  niti  slišati ,  da  gre  za  posnetek ;  moj  oče  mu  je  tisoč  in  enkrat  pojasnil  izvor  in  cilj  tistega  platna ,  in  da  je  izvirnik  v  Montaubanu ,  a  bankir  je  bil  prepričan ,  da  ga  hoče  prelisičiti  in  da  je  z  manjšo  nepoštenostjo  prišel  do  mojstrskega  dela  za  svoje  stranke ,  da  je  slika  v  Montaubanu  verjetno  ponarejena .  » Če  je  tako , «  je  rekel  moj  oče ,  da  mu  je  rekel ,  brez  moči ,  da  bi  ga  pregovoril ,  » če  jo  kupite  kot  pristno ,  mi  jo  morate  tudi  plačati  kot  pristno . «  Ta  odsvetovalni  stavek  je  bil  za  bankirja  dokaz ,  da  ima  prav .  » Custardoy  ni  nikoli  zaslužil  toliko  denarja  z  enim  samim  kosom , «  je  rekel  moj  oče .  » Kakšna  škoda  za  nas ,  da  ni  še  več  tako  zaslepljenih  direktorjev  bank  ali  muzejev .  Škoda ,  da  so  meni  večinoma  slepo  zaupali  in  da  to  ni  smela  biti  naša  metoda . «  In  je  dodal  očarljivo ,  smeje  se  hkrati  z  Luiso :  » O  tistem  bankirju  potem  nisem  več  slišal ,  zdelo  se  mi  je  bolje ,  da  ne .  Upam ,  da  ga  nihče  ni  obtožil  zlorabljanja  skladov . «  Moj  oče  je  užival  in  tudi  Luisa  je  uživala ,  a  on  dosti  bolj ,  pomislil  sem ,  da  bi  lahko  iz  njega  izvlekla ,  kar  bi  hotela ,  in  na  to  nisem  pomislil  po  naključju ,  marveč  oziraje  se  tudi  na  tisto ,  kar  je  hotela  izvedeti  o  njem ,  jaz  pa  ne ,  kot  je  bilo  videti ,  čeprav  tudi  sam  nisem  nehal  premišljevati  o  tem ,  se  pravi ,  nisem  povsem  ovrgel  tistega ,  kar  bi  se  morda  lahko  imenovalo  tudi  sum ,  verjetno  se  ne  da  soživeti  z  raznimi  sumi  hkrati ,  zato  včasih  nekatere  ovržemo  najteže  verjetne  ali  pa  so  nemara  najverjetnejši ;  sumi ,  ki  še  niso  preteklost ,  sumi ,  ki  bi  nas  še  zmeraj  zavezovali ,  naj  kaj  ukrenemo ,  in  bi  nam  budili  strahove  in  nas  zahtevali  zase  in  spremenili  konkretno  prihodnost  in  gojimo  druge :  sume ,  ki  se  pozneje  zdijo  neizbežni ,  če  se  dejanja  morda  dokažejo ,  in  spremenijo  le  preteklost  in  abstraktno  prihodnost .  Mislim ,  da  sem  ovrgel  vsakršen  sum  o  Luisi ,  nasprotno  pa  sem  moral  okrepiti  sume  o  očetu ,  ki  še  niso  bili  izdelani ,  ali  pa  si  je  prav  Luisa  tisto  popoldne ,  tik  preden  je  pozvonil  Custardoy ,  zastavila  nalogo ,  da  me  bo  glasno  opozorila  nanje ,  kajti  sredi  smeha  in  nasmehov  in  prigod ,  ki  so  bile  zame  nove ,  je  v  občudujočem  tonu  rekla  Ranzu  in  ga  pri  tem  vikala ,  ker  ji  je  bilo  tako  ljubše :  » Res  se  ne  čudim ,  da  ste  se  tolikokrat  poročili ,  saj  ste  neusahljiv  vir  malo  verjetnih  zgodb  in  zato  vir  razvedrila . «  In  je  takoj  dodala ,  kot  da  bi  mu  hotela  dati  priložnost ,  da  bi  odgovoril  na  drugi  del  in  se  mu  ne  bi  bilo  treba ,  če  ne  bi  hotel ,  nikakor  navezati  na  tisto ,  kar  mu  je  dotlej  rekla  ( bil  je  znak  spoštovanja ) :  » Veliko  moških  misli ,  da  morajo  ženskam  izkazovati  veliko  ljubezen  in  jih  zelo  hvaliti ,  celo  razvajati ,  ko  pa  je  za  nas  najpomembnejše ,  da  nas  zabavajo ,  se  pravi ,  da  nam  preprečijo ,  da  bi  preveč  razmišljale  o  sebi .  To  je  eden  od  razlogov ,  zakaj  ponavadi  hočemo  otroke .  Vi  morate  to  zelo  dobro  vedeti ,  sicer  vas  ne  bi  imele  tako  rade . « 

Lagala  je ,  kot  sem  pozneje  jaz  lagal  Luisi  onkraj  oceana ,  ko  še  nisem  hotel  leči  k  počitku ,  da  bi  z  okna  opazoval  Custardoya .  Ničesar  ni  bilo  treba  pospraviti ,  razen  če  ni  šlo  za  stekleničko  Eau  de  Guerlain  na  mizi ,  odprta  škatlica .  Vzel  sem  svojo  knjigo ,  ploščo ,  časopis ,  da  bi  jih  odnesel  v  svojo  sobo .  Še  zmeraj  sem  imel  na  sebi  površnik . 

V  Ženevi  nimam  nobenega  prijatelja  ali  prijateljice ,  ki  bi  tam  stalno  živela  v  kakšnem  stanovanju ,  zato  so  moji  tedni  tolmačenja  v  Odboru  za  človekove  pravice  ECOSOC  ( začetnice ,  ki  v  enem  od  jezikov ,  ki  jih  govorim ,  zvenijo ,  kot  da  bi  bile  prevod  neke  čisto  nesmiselne  stvari ,  » nogavica  odmeva « )  minili  v  drobceni ,  opremljeni  in  najeti  garsonjeri  in  brez  večjega  razvedrila  od  popoldanskega  sprehajanja  po  praznem  mestu ,  obiskovanja  kinodvoran  s  podnaslovi  v  treh  jezikih ,  tuintam  večerje  s  sodelavci  ali  očetovimi  starimi  prijatelji  ( ki  je  očitno  spoznaval  ljudi  na  vseh  svojih  potovanjih )  in  gledanja  televizije ,  zmeraj  in  povsod  gledanja  televizije ,  samo  tega  se  nikoli  ne  manjka .  Če  je  bilo  osem  tednov  New  Yorka  znosnih  in  celo  prijetnih  in  napetih  zaradi  Bertine  ( kot  sem  povedal ,  jo  zmeraj  nejasno  pogrešam  in  zanjo  mesece  hranim  novice )  bližine  in  njenih  zgodb ,  so  bili  tedni  v  Ženevi  nekaj  skrajno  turobnega .  Saj  ne  da  bi  me  kdaj  delo  preveč  zanimalo ,  a  v  tistem  mestu  in  pozimi  je  postajalo  zame  neznosno ,  kajti  pri  delu  ni  najmučnejše  delo  samo  na  sebi ,  marveč  to ,  da  vemo ,  kaj  nas  ob  odhodu  čaka  ali  ne  čaka ,  pa  čeprav  se  vse  zoži  na  brskanje  po  poštnem  predalu .  Nič  in  nihče  me  ni  čakal ,  kratek  telefonski  pogovor  z  Luiso  in  njeni  bolj  ali  manj  ljubezenski  stavki  so  mi  pomagali  le  toliko ,  da  nisem  preveč ,  ampak  le  nekaj  ur  trpel  za  nespečnostjo .  Nato  improvizirana  večerja ,  največkrat  v  garsonjeri ,  ki  je  potem  smrdela  po  tistem ,  kar  sem  pojedel ,  kuhinja  v  istem  prostoru  kot  postelja .  Po  dvajsetih  in  po  petintridesetih  dneh  bivanja  me  je  Luisa  prišla  obiskat  ob  obeh  podaljšanih  koncih  tedna  ( vsakokrat  štiri  noči ) ,  v  resnici  ni  bilo  smiselno ,  niti  da  je  čakala  na  konec  tedna  niti  da  je  prišla  za  tako  kratek  čas ,  saj  ni  imela  nobene  obveznosti ,  ki  je  ne  bi  bilo  mogoče  prestaviti  na  kasnejši  čas ,  niti  nikakršnega  urnika .  A  bilo  je ,  kot  da  bi  predvidevala ,  da  bom  kmalu  tudi  jaz  opustil  to  sezonsko  delo ,  ki  od  nas  zahteva  potovanja  in  predolga  bivanja  zunaj  naših  držav ,  in  bi  se  ji  zdelo  pomembnejše  pomembnejše ,  kot  pa  da  bi  me  spremljala  pri  tem ,  kar  je  bilo  že  obsojeno  na  izginotje ,  pri  že  minulem  pripraviti  in  negovati  ozemlje  trajnega ,  kamor  naj  bi  se  slednjič  vrnil  in  ostal .  Bilo  je ,  kot  da  bi  ona  že  polno  zaživela  v  svojem  novem  stanu  in  pokopala  prejšnje  življenje ,  sam  pa  bi  bil ,  nasprotno ,  še  zmeraj  povezan  s  svojim  samskim  življenjem ,  ki  sem  ga  nenaravno  in  neprimerno  in  nehote  podaljševal ;  bilo  je ,  kot  da  bi  se  ona  poročila ,  jaz  pa  še  ne ,  kot  da  bi  ona  čakala  na  vrnitev  potepuškega  moža ,  jaz  pa ,  nasprotno ,  na  datum  svoje  poroke ,  Luisa  nameščena  in  njeno  življenje  spremenjeno ,  moje  kadar  sem  bil  zunaj  še  zmeraj  enako  življenju  minulih  let .

Profesor  ni  okolišil  kot  Custardoy .  Lotil  se  je  same  srži  zadeve ,  po  njegovem  ni  bilo  dvoma ,  da  je  vredno  vedeti  vse ,  ali  da  znanje  nikoli  ne  škodi ,  ali  če  že ,  je  treba  potrpeti .  Takrat  sem  pomislil  bil  je  preblisk  da  mi  je  namenjeno  izvedeti ,  kot  da  bi  imele  zgodbe ,  ki  dolga  leta  počivajo ,  določen  čas  za  prebujenje  in  nič  ne  bi  moglo  preprečiti  njihovega  prihoda ,  morda  bi  ga  kaj  lahko  le  malo  zadržalo ,  še  malo ,  a  čisto  brez  uspeha .  » Ne  verjamem ,  da  se  čemu  čas  izteče , «  mi  je  rekla  Luisa  v  postelji ,  tik  preden  se  je  moj  laket  dotaknil  njenih  prsi ,  » vse  je  tam ,  čaka ,  da  se  bo  smelo  vrniti . «  Menim ,  da  je  to  misel  dobro  povedala .  Morda  napoči  trenutek ,  ko  hočejo  biti  stvari  izrečene ,  ko  same  hočejo ,  morda ,  da  bi  si  oddahnile  ali  končno  postale  fiktivne . 

Profesor  Villalobos  je  še  naprej  pil  vino  in  zdaj  jedel  svojo  torto  z  veliko  naglico  ter  uporabljal  žličko ,  kot  da  bi  bila  kakšen  skalpel  njegovega  očeta  zdravnika .  Po  vsakem  grižljaju  ali  požirku  si  je  s  prtičkom  otiral  mokra  usta ,  ki  so  ostajala  mokra  tudi  potem ,  ko  si  jih  je  obrisal .  Tudi  o  tej  zadevi  ali  novici  je  imel  več  podatkov  kot  jaz .

» V  Segoviji , «  sem  rekel .  O  tem  sem  seveda  imel  podatke .

» Kdo  je  bila  prva  žena ? «  sem  rekel  z  zamudo . 

Profesor  se  je  pogledal  nejevoljno  in  presenečeno .  Bil  je  Giglijev  rever ,  zelo  drag .  Očistil  se  je  slabo ,  nerodno ,  Luisa  je  ovlažila  konec  njegovega  prtiča  z  vodo  in  mu  pomagala ,  ovlažila  ga  je ,  kot  sem  jaz  ovlažil  konec  brisače  v  kopalnici  hotela  v  Havani ,  da  bi  ji  osvežil  obraz ,  vrat ,  tilnik  ( razmršeni  dolgi  lasje  so  se  ji  zlepili  in  nekaj  prostih  las  ji  je  teklo  čez  čelo ,  kot  da  bi  bili  tanke  gube  iz  prihodnosti ,  ki  bi  jo  prišle  za  trenutek  zasenčit ) . 

» Bomo  pa  še  izvedeli , «  je  rekel  profesor  in  z  iztegnjenim  sredincem  prezirljivo  pomignil  proti  nečistemu  dragocenemu  reverju  Romea  Giglija .  Namazal  si  je  kamember  ( ne  na  rever ,  na  drug  prepečenec ,  mešal  je  vse  okuse ) ,  srknil  vino  in  nadaljeval ,  ne  da  bi  izgubil  rdečo  nit :  » Kar  pa  se  prve  žene  tiče ,  ne  vem  veliko  o  njej ,  razen  da  je  bila  Kubanka ,  kot  tvoja  babica .  Ranz  je  nekaj  časa  živel  v  Havani ,  kot  zanesljivo  vesta ,  leto  ali  dve ,  okrog  leta  petdeset  kajne ?  neka  uradna  službica  na  veleposlaništvu  kajne ?  Kulturni  ataše ?  Ti .  Bah ,  kolikor  ga  poznam ,  se  mi  je  zmeraj  zdelo ,  da  je  moral  biti  nekaj  podobnega  kot  Batistov  umetniški  svetovalec  ti  o  tem  ni  nič  povedal ? « 

» Mešam  vse  govore ,  ki  sem  jih  v  življenju  prevedel .  Ničesar  se  ne  spominjam , «  sem  rekel ,  da  bi  mu  polaskal  in  se  mu  nekoliko  oddolžil  za  neupravičeno  nesramnost . 

Vrnil  sem  se  štiriindvajset  ur  prezgodaj .  Res  sem  sprva  uštel ,  nisem  štel  švicarskega  prazničnega  dne ,  moje  dolžnosti  so  se  tako  končale  že  v  četrtek  in  ne  v  petek  osmega  tedna .  A  to  sem  ugotovil  šele  v  ponedeljek  in  istega  dne  sem  sobotno  vozovnico  zamenjal  za  petkovo .  Z  Luiso  sem  govoril  po  telefonu  isti  večer  in  tudi  v  torek  in  sredo  zvečer ,  ne  v  četrtek  zvečer ,  nobenkrat  ji  nisem  omenjal  spremembe  datuma ,  verjetno  sem  ji  hotel  pripraviti  majhno  presenečenje ,  verjetno  sem  tudi  hotel  videti ,  kakšen  je  moj  dom ,  kadar  me  ne  pričakujejo ,  kaj  počne  ona ,  kakšna  je  brez  mene ,  kje  je ,  kdaj  se  vrača ,  s  kom ,  če  s  kom ,  ali  koga  sprejema .  Kdo  je  na  vogalu .  Hotel  sem  dokončno  razpršiti  sum ,  človek  ne  mara  gojiti  sumov ,  a  včasih  se  vrnejo ,  čeprav  jih  ovržemo ,  vsakič  z  manjšo  silo ,  medtem  ko  s  kom  živi ,  pa  naj  je  vprašal  in  slišal  reči  » Nisem  bil  jaz «  ali  molčal ,  zmeraj  gre  za  to ,  da  sume  omajemo .  To  je  bilo  tisto  naključje . 

' Ne  povejte  mi ,  če  nočete , '  sem  slišal  reči  Luiso . 

' Ne  povejte  mi ,  če  nočete .  Ne  povejte  mi ,  če  nočete , '  sem  slišal  ponavljati  Luiso  in  s  ponavljanjem  in  ponavljanjem ,  ko  je  bilo  tisto  že  izrečeno ,  je  na  vljuden  način  izrazila  svoj  strah ,  tudi  mojega ,  morda  obžalovanje ,  ker  je  vprašala .  Pomislil  sem ,  ali  ne  bi  moral  zapreti  vrat ,  zapolniti  špranje ,  da  bi  vse  spet  postalo  nerazločno  mrmranje  ali  nezaznavni  šepet ,  a  bilo  je  že  prepozno ,  tudi  zame ,  slišal  sem ,  slišala  sva ,  kar  je  bržkone  slišala  Teresa  Aguilera  na  svojem  poročnem  potovanju ,  na  koncu  svojega  potovanja ,  štirideset  let  prej  ali  pa  jih  morda  ni  bilo  toliko .  Luisa  je  zdaj  govorila  » Ne  povejte  mi ,  ne  povejte  mi «  morda  zaradi  mene ,  prepozno ,  ženske  čutijo  radovednost  brez  primesi  in  si  ne  predstavljajo  ali  ne  predvidijo  narave  tistega ,  česar  ne  vedo ,  kar  lahko  doženemo  in  kar  lahko  storimo ,  ne  vedo ,  da  se  dejanja  zagrešijo  sama  ali  da  jih  sproži  ena  sama  beseda .  Dejanje  pripovedovanja  je  že  teklo ,  dovolj  je  začeti ,  beseda  za  besedo .  » Ranz  je  rekel  ' prvo  ženo ' , «  sem  pomislil ,  » namesto  da  bi  jo  imenoval ,  in  tako  je  ravnal  zaradi  Luise ,  kajti  če  bi  slišala  ime  ( Gloria ,  ali  nemara  Miriam ,  ali  nemara  Nieves ,  ali  nemara  Berta ) ,  ne  bi  vedela ,  za  koga  gre ,  vsaj  ne  zanesljivo ,  tudi  jaz  ne ,  čeprav  bi  lahko  sklepala ,  verjetno .  To  pomeni ,  da  Ranz  v  resnici  pripoveduje ,  da  še  ne  govori  zase ,  kot  se  mu  lahko  čez  čas  zgodi ,  če  se  bo  še  naprej  spominjal  in  pripovedoval .  A  kar  je  povedal  doslej ,  je  povedal  upoštevaje  dejstvo ,  da  govori  nekomu ,  ni  pozabil  na  sprejemnika ,  temveč  je  upošteval ,  da  pripoveduje  in  da  ga  poslušajo . « 

' Ja ,  zdaj  mi  moraš  pustiti ,  da  ti  povem , '  sem  slišal  reči  očeta ,  ' tako  kot  sem  moral  povedati  Teresi .  Ni  bilo  tako  kot  zdaj ,  a  tudi  dosti  drugače  ne ,  povedal  sem  stavek  in  jo  vznemiril  in  že  sem  moral  povedati  ostalo ,  povedati  več ,  da  bi  ublažil  en  sam  stavek ,  kako  nesmiselno ,  ne  skrbi ,  ne  bom  se  preveč  spuščal  v  podrobnosti .  Zdaj  sem  ga  izrekel  in  vznemiril  tebe ,  izgovoril  sem  ga  hladnokrvno ,  takrat  je  bilo  vročekrvno ,  saj  veš ,  človek  govori  razvneto  in  se  ogreje ,  tako  ljubi  in  se  čuti  tako  ljubljenega ,  da  že  več  ne  ve ,  kaj  naj  še  stori ,  včasih .  So  priložnosti ,  so  noči ,  ko  se  človek  razvname ,  podivja ,  izreče  surovosti  osebi ,  ki  jo  ljubi .  Potem  nanje  pozabi ,  so  kot  igra ,  a  dejanja ,  seveda ,  ni  moč  pozabiti .  Bila  sva  v  Toulousu ,  na  poročno  potovanje  sva  šla  v  Pariz ,  nato  na  jug  Francije .  Predzadnjo  noč  najinega  potovanja  sva  preživela  v  nekem  hotelu ,  v  postelji ,  in  Teresi  sem  povedal  veliko ,  ob  takih  priložnostih  človek  pove  vse ,  ker  se  čisto  nič  ne  čuti  ogroženega ,  in  ko  že  nisem  več  vedel ,  kaj  bi  ji  še  rekel ,  in  sem  ji  vseeno  moral  povedati  še  več ,  sem  ji  rekel ,  kar  je  brez  posledic  izgovorilo  že  toliko  ljubimcev :  ' Tako  rad  te  imam ,  da  bi  zaradi  tebe  ubijal , '  sem  ji  rekel .  Zasmejala  se  je ,  odvrnila :  ' Pa  kaj  še . '  A  v  tistem  trenutku  se  nisem  mogel  smejati ,  bil  je  eden  tistih  trenutkov ,  ko  ljubiš  z  vso  resnostjo  tega  sveta ,  ni  šale ,  ki  bi  lahko  ustrezala .  In  takrat  nisem  več  razmišljal  in  sem  izgovoril  stavek :  ' To  sem  že  storil , '  sem  ji  rekel .  ' To  sem  že  storil . '  ( » I  have  done  the  deed , «  sem  pomislil ,  ali  pa  sem  nemara  pomislil ;  » Jaz  sem  bil , «  ali  pa  sem  pomislil  v  svojem  jeziku :  » Storil  sem  dejanje  in  storil  sem  podvig  in  zagrešil  sem  čin ,  čin  je  dejanje  in  je  podvig  in  zato  o  njem  prej  ali  slej  spregovorimo ,  ubijal  sem  zaradi  tebe  in  v  dar  ti  zdaj  o  njem  pripovedujem  in  še  bolj  me  boš  ljubila ,  ko  boš  izvedela ,  kaj  sem  storil ,  čeprav  bo  ta  vednost  omadeževala  tvoje  tako  belo  srce . « ) 

' Kdo  je  bila ? '  je  vprašala  očeta .  Tudi  ona  je  bila ,  potem  ko  je  začutila  strah  in  samodejno  obžalovanje ,  pripravljena ,  da  izve  vse ,  vsaj  še  več ,  zdaj  ko  je  že  vedela  in  slišala  neizbežni  stavek  ( » Poslušati  je  najnevarnejše , «  sem  pomislil ,  » je  vedeti ,  je  biti  poučen  in  biti  na  tekočem ,  uho  nima  vek ,  ki  bi  se  lahko  nagonsko  zaprle  pred  izgovorjenim ,  ne  more  se  obvarovati ,  ko  zasluti ,  kaj  bo  slišalo ,  zmeraj  je  prepozno .  Zdaj  že  veva  in  morebiti  bo  to  omadeževalo  najini  tako  beli ,  ali  pa  sta  morda  bledični  in  strašljivi ,  ali  strahopetni  srci . « ) 

' Mi  natočiš  še  malo  viskija ,  prosim ? '  sem  slišal  zdaj  reči  očeta .  Torej  je  Ranz  pil  viski ,  ki  je  pijača  podobne  barve  kot  njegove  oči ,  kadar  jih  ne  obsije  luč ,  zdaj  so  bile  verjetno  v  polmraku .  Slišal  sem  žvenket  ledu ,  ki  je  padel  v  kozarec ,  in  še  enega ,  tudi  klokot  viskija ,  potem  šum  vode .  Barva ,  ki  bi  ji  primešali  vodo ,  že  ne  bi  bila  več  tako  podobna .  Morda  so  bile  olive  iz  hladilnika  na  nizki  mizici  najine  dnevne  sobe ,  bil  je  eden  prvih  kosov  pohištva ,  ki  sva  jih  kupila  skupaj ,  in  eden  redkih ,  ki  v  vsem  tem  času ,  od  najine  poroke ,  od  katere  še  ni  preteklo  leto ,  ni  bil  prestavljen .  Naenkrat  sem  postal  lačen ,  z  užitkom  bi  pojedel  nekaj  oliv ,  najraje  polnjenih .  Oče  je  dodal :  ' Potem  greva  večerjat ,  kajne ?  Kot  sva  nameravala ,  ne  glede  na  povedano .  No ,  povedal  sem  ti  že  skoraj  vse . ' 

' Jasno ,  da  greva  večerjat , '  je  odvrnila  Luisa .  ' Jaz  se  svojih  zmenkov  držim . '  Res  je  bilo ,  da  se  je  držala  in  se  drži  svojih  zmenkov .  Včasih  lahko  dolgo  okleva ,  a  če  se  odloči ,  ne  razočara ,  v  tem  pogledu  je  prijetna  ženska .  ' Kaj  se  je  zgodilo  potem ? '  je  rekla ,  to  vprašanje  pa  postavljajo  otroci ,  celo  kadar  se  pravljica  že  konča . 

' Pa  v  resnici ,  kako  je  bilo  v  resnici ? '  je  rekla  Luisa . 

Moj  oče ,  ki  si  je  nedvomno  površnik  že  nadel  ali ,  raje ,  ogrnil  čez  rame ,  je  prišel  k  vhodu  in  odprl  vhodna  vrata . 

' Brez  skrbi , '  je  rekla  Luisa  in  odsunila  vrata .  Luči  ni  prižgala ,  dokler  jih  ni  zaprla ,  v  hipu  je  morala  zaznati  tako  gost  dim  mojih  cigaret .  Nisem  še  vstal ,  nisva  se  poljubila ,  še  je  bilo ,  kot  da  se  ne  bi  videla ,  nisem  še  prispel .  Pogledala  me  je  s  kotičkom  očesa ,  se  mi  nasmehnila  s  kotičkom  ust ,  odprla  najino  omaro  in  vzela  ruto  s  Hermesovimi  živalmi ,  ki  sem  ji  jo  prinesel  z  nekega  prejšnjega  potovanja ,  ko  še  nisva  bila  poročena .  Dišala  je  prijetno ,  nov  parfum ,  ni  bil  Trussardi ,  ki  sem  ji  ga  podaril .  Imela  je  zaspan  obraz ,  kot  da  bi  jo  bolele  oči ,  Ranzove  oči ,  bila  je  lepa .  Nadela  si  je  ruto  okrog  vratu  in  mi  rekla :  » Tako ,  zdaj  vidiš . « 

Javier  Marías 

Jelka  Ovaska
