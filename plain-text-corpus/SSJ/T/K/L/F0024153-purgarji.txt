 
20

Vinko  Prst  je  dvignil  kazalec  in  rekel :  " Če  smo  z  ljudstvom ,  smo  proti  armadi ,  ki  se  ga  je  lotila .  A  ni  to  jasno ? "

Zdaj  so  se  vsi  zarežali  kot  dobri  stari  tovariši ,  kar  so  v  resnici  tudi  bili ,  četudi  jih  je  družila  samo  Velika  Ideja ,  kako  je  kdo  vanjo  v  resnici  verjel ,  pa  že  ni  bilo  povsem  jasno .  Ko  so  enkrat  tako  ob  podobni  priložnosti  debatirali  o  tem ,  kaj  je  to  verjeti ,  je  Habakuk  -  Presta  mislil ,  da  je  nastavil  mino ,  pa  se  je  motil ,  kar  bo  razvidno  iz  zapisanega :  " Fantje ,  ali  mislite ,  da  župniki  in  kler  res  verjamejo  v  vse  tisto ,  o  čemer  prepričujejo  svoje  ovčice ? "

Ja ,  to  ima  pa  Albert  prav ,  tistih  poročil  SDV  že  dve  leti  ni  bral ,  ampak  jih  je  neprebrane  vrgel  v  omaro ,  ker  je  njega  dni  v  enem  bral  takšne  neumnosti  in  šlamparije ,  da  je  že  po  tistem  opozarjal  na  centralnem ,  da  se  bodo  osmešili ,  če  kdo  kdaj  to  izve ,  in  so  mu  rekli :  Presta ,  mi  že  vemo ,  kaj  hočemo ,  oni  pa  vejo ,  kaj  delajo .  Potem  pa  tole :  Vatikan  pa  papež  pa  en  sam  velik  laboratorij  pod  cerkvijo  svetega  Petra ,  droga ,  opij  . . .  Če  so  pa  to  razkrinkali ,  so  se  pa  poboljšali ,  si  je  misli  Presta .  Zdaj  si  mora  pa  rešiti  čast ,  ker  je  bil  neobveščen ,  in  če  ni  vedel ,  je  bila  to  napaka ,  ki  bi  jo  nekoč  celo  na  kakšnem  zaprtem  sestanku  obravnavali  in  bi  ga  grajali .

Tako  ni  bilo  več  preprek  za  socialistično  izgradnjo  in  je  začela  rasti  hišica  sredi  idiličnega  polja ,  daleč  od  oči  nepoklicanih  in  so  tjakaj  iz  arboretuma  vozili  cela  drevesa  s  koreninami  vred ,  ker  Purgarca  ne  bo  čakala ,  da  kakšno  šavje  samo  zraste ,  ko  se  ve ,  da  to  dolgo  traja . 

Ob  velika  dvojna  vrata ,  ki  so  bila  z  notranje  strani  iz  prvovrstnega  mahagonija ,  je  dala  namestiti  dragoceni  kitajski  vazi  dinastije  Ming ,  ki  sta  bili  najdeni  v  graščini  blizu  Socialistične  opeke  in  ju  je  imela  neka  reva  za  kisanje  zelja ,  Purgarca  ju  je  pa  dobila  za  vrečo  koruzne  moke ,  ker  je  tista  jamrala ,  da  teh  posod  ne  bo  mogla  dati ,  ker  bodo  ostali  brez  zelja .  In  je  Purgarca  zanju  navrgla  še  dva  petdesetlitrska  hrastova  soda  in  posel  je  bil  sklenjen .

Drugi  je  pa  dodal :  " Ga  je  treba  najprej  iz  kože  dati ,  ker  ste  kure  tudi  skubili ,  kajne  mamka ? "  In  je  prasica  rekla ,  ja ,  to  sem  pa  res  morala  vsak  dan  delati .  Kdo  bi  si  mislil ,  da  tile  delajo  za  okupatorjeve  sodelavce  in  domače  izdajalce !  je  premišljeval  Purgar .  A  zdaj  ni  čas  za  moraliziranje ,  je  sklenil ,  ko  sta  ga  belčka  vzdignila  na  noge  in  si  ga  do  dvorišča  malo  podajala  sem  pa  tja ,  se  mamki  prav  lepo  zahvalila  za  sodelovanje ,  ona  pa  je  rekla :  " Bog  vaju  varji  in  angeli  tudi , "  in  sta  ga  peljala  v  belogardistični  bunker ,  kjer  se  ga  je  takoj ,  privezanega  k  stolu ,  lotil  mlad  oficirček ,  zanesenjak ,  in  mu  za  uvod  tri  primazal ,  da  bo  vedel ,  da  je  šala  šla  rakom  žvižgat ,  in  ga  potem  vprašal :

Preden  je  kaj  rekla ,  jo  je  prijel  za  komolec ,  jo  porinil  predse ,  uperil  brzostrelko  v  njen  hrbet ,  a  kar  nežno ,  je  sklepala ,  in  jo  odločno  napotil  skozi  vhodna  vrata .  Enkrat  se  je  malo  obrnila ,  a  je  rekel :  " Marš ,  naprej , "  prav  po  vojaško  in  si  je  mislila ,  no ,  bom  vsaj  noter  prišla ,  potem  se  bomo  pa  zmenili .

" Ja ,  saj  je  v  resnici  čisto  dober  človek ,  ne  bom  rekla ,  da  ni .  Še  dobro  me  ni  poznal ,  pa  mi  je  že  zelo  zaupal ,  najzaupnejše  reči ,  do  vseh  papirjev  imam  dostop .  Nič  ne  skriva  pred  mano . "

Terna ,  terna ,  je  kriknilo  v  Kurečniku !  Tale  mi  bo  pomagala  najmanj  do  polkovniškega  čina ,  če  ga  bomo  imeli .  Punca  vse  ve ,  in  to  bo  treba  izbezati  iz  nje :  milom  ali  pa  silom ,  tu  ni  vprašanja .  Če  bo  pridna ,  bom  tudi  jaz ,  če  pa  ne  bo  . . .  Se  bo  treba  še  s  kom  posvetovati ,  zaklade  nosi  v  svoji  lepi  buči ,  tako  rekoč  čista  armadna  zakladnica  je !  Kako  bodo  gledali ,  ko  jim  povem ,  saj  jih  bo  od  zavisti  kar  razganjalo ,  da  sem  našel  tičko ,  ki  je  prišla  od  samega  generala .  Potem  ji  je  rekel :  " Samo  za  hipec  počakajte ,  se  takoj  vrnem ,  potem  se  pa  pogovoriva .  Saj  ne  boste  kam  odšli ? "  je  kar  tako  vprašal  in  je  odkimala :

" Ne ,  se  bo  prej  odprla  kakor  gartroža  na  soncu ,  če  jo  damo  med  dedce .  Z  babami  bi  se  še  kaj  dogovorila ,  saj  veš ,  kakšne  so  . . .  Je  treba  upoštevati  psihologijo  pritiska ,  in  bolj  ko  bomo  strokovno  pritiskali ,  prej  bo  zapela , "  je  odvrnil  Kurečnik  in  se  je  upravnik  kar  strinjal .

Kaj  pa  ti  mladi  vedo ,  kaj  je  vojna ,  je  rekel  Purgar  in  se  vrnil  domov . 

" Lahko ,  pa  ne  bi  priporočal .  Ker  imamo  zajeten  dosje  o  vas . "

" A  je  notri  tudi  moja  fotografija ? "

" Ni ,  in  v  tem  je  problem .  Če  bi  bila ,  bi  lahko  logično  sklepali ,  da  ste  tisti  France  Purgar ,  a  to  je  za  temeljito  kriminalistično  preiskavo  še  vedno  premalo .  Kaj  če  bi  bil  vaš  dvojnik  in  bi  spet  bili  . . . "  Purgar  mu  je  pomagal :  " . . .  v  dreku . "

" Sibirca "  je  razganjalo ,  da  mu  bo  zdaj  tale  kriminalec ,  ki  mora  za  zapahe  najmanj  za  deset  let ,  če  je  samo  deset  procentov  vsega  o  njem  resničnega ,  če  ne ,  bi  bilo  treba  pa  smrtno  kazen  obuditi  da  mu  bo  zdaj  takle  postavljal  nesramna  vprašanje . 

" Pa  še  predsednik  se  pritožuje ,  da  ga  nisi  obiskal  že  tri  tedne .  Saj  veš ,  da  rad  vrže  poker  in  da  ima  rad ,  če  za  stranko  malo  popustiva  in  kdaj  pa  kdaj  zmaga ! "  je  dodal  med  smehom  Podbeda ,  " Sibirec "  pa  bi  najraje  izginil ,  izpuhtel  samo  še  Kučana  naj  omenita ,  se  pa  obesim .

Eva  iz  knjigovodstva  je  nekoč  s  Tanjo  iz  samega  dolgega  časa  načela  to  temo :  " Ti ,  a  misliš ,  da  je  tam  zgoraj , "  in  je  namignila  na  Benjaminovo  glavo ,  " čisto  jasen ? "

Tanja  je  seveda  znala  dobro  opazovati  in  se  je  tudi  sama  spraševala ,  kaj  se  mota  Benjaminu  po  možganskih  valovih :  nor  ni ,  ker  ni  nikdar  rekel  nič  takega ;  številke  obvlada  tako  dobro ,  da  je  po  potrebi  znal  bilanco  do  odstotka  natančno  povedati  na  pamet ,  kar  ravno  ne  kaže  na  zmedo  v  glavi ,  ampak  nasprotno ,  na  dobro  organiziranost .  Pravzaprav  je  znal  na  pamet  dve  bilanci ,  kar  je  bilo  še  teže :  tisto  za  organe ,  inšpekcijo  in  oblast  in  tisto  zaupno ,  o  kateri  celo  Purgar  ni  vedel  vseh  podrobnosti ,  ker  ga  tudi  niso  zanimale  samo ,  da  vse  štima ,  je  rekel .  In  je  Tanja  to  Evi  tudi  omenila .

Mi  je  že  jasno ,  je  spreletelo  Purgarja ,  verjetno  sem  burno  padel  v  posteljo  in  viharno  zasmrčal .  Kaj  si  le  misli  o  meni ?

V  Frankfurtu  je  tako  spoznal  nekega  Emila  Marjanovića ,  ki  je  želel  odpreti  poslovalnico  Jugometala ;  našel  mu  je  ugledne  prostore  za  pisarno ,  lepo  najemniško  stanovanje  v  uglednem  delu  mesta  in  " herr  Emil "  je  začel  poslovati  import - eksport  in  živeti  razkošno  življenje .  Takrat  je  bila  še  Jugoslavija ,  socialistična  federativna ,  poslovalnica  pa  se  je  imenovala  Fenixeksport ,  eden  od  njenih  virmanov  pa  je  bil  najden  na  mizi  v  stanovanju  Marjete  K. ,  ko  so  prišli  pogledat ,  ali  je  izginila ,  kam  in  zakaj . 

" Mene  tepli  niste .  Bi  lahko  rekla ,  da  ste  nežen  ljubimec . "

30

Albert  je  iz  hlačnega  žepa  potegnil  robec  in  si  obrisal  potno  čelo .  Ocenil  je  namreč ,  da  so  zadeve  takšne ,  da  je  upravičen  do  potenja ,  čeprav  je  nekje  v  sebi  slutil ,  da  je  to  morebiti  tudi  zaradi  strahu .

“ Levo  je  pa  to  zdaj , ”  ji  je  pojasnil .

Ko  so  potem  po  hitrem  postopku  na  disciplinsko  dali  še  vratarja  in  je  ta  trdil ,  da  mimo  njega  ni  šlo  nič ,  da  ni  nič  sumljivega  opazil ,  kaj  šele  videl ,  je  ona ,  Marička  Ivanič ,  rekla ,  da  bi  lahko  tudi  šefica  delavske  menze  kaj  videla ,  a  se  je  že  po  popoldanski  malici  spravila  domov ,  namesto  da  bi  nadzorovala .  In  so  še  njo  prijeli .  Gre  za  kolektivno  odgovornost ,  in  prav  je ,  da  pomivalko  Katarino  vržejo  na  cesto ,  ampak  oster  ukor  morata  dobiti  tudi  vratar  in  šefica  menze .  In  je  tako  tudi  bilo ,  čeprav  je  pomivalka  Katarina  na  disciplinski  jokala  in  rotila ,  da  je  samohranilka  in  da  tisto  borno  službo  potrebuje ,  je  ona ,  Marička  Ivanič ,  povedala ,  da  jo  povsem  razume ,  da  je  njena  stiska  velika ,  da  so  člani  disciplinske  tudi  humanisti ,  ampak  da  so  jasno  ugotovili ,  da  je  med  pomijami  bilo  tudi  nekaj  stvari ,  ki  vanje  niso  sodile ,  to  pa  je  greh ,  velik  greh .

“ Torej  me  bo  sekretarsko  mesto  počakalo ? ”  je  vprašala .

" Videla  sem  krvavo  rdečo  večerno  zarjo ,  in  takšna  je  bila  tudi ,  ko  so  počili  Ferdinanda ,  in  potem  je  bila  vojna . "

Benjamina  na  začetku  sploh  niso  opazili ,  ker  se  je  stisnil  kam  v  kot ,  ko  pa  je  stekla  beseda  o  tem ,  ali  se  revolucije  delajo  z  orožjem  ali  pa  je  še  kakšna  druga  možnost ,  se  ni  mogel  zadržati  in  je  rekel :

Najprej  dva  dneva  ni  imel  nobenega  posebnega  dela ,  potem  pa  je  k  njemu  prišel  brigadir  Kurečnik ,  ki  je  vodil  civilno  službo  za  morebitne  vohune  in  sovražnikove  sodelavce ,  in  mu  izročil  fascikel ,  kjer  je  vse  lepo  pisalo :  da  imajo  na  Povšetovi  štiri  plus  eno ,  da  so  vsi  povezani  z  generalom  slovenskega  izvora ,  ki  pa  so  ga  sovražni  armadniki  poslali  skupaj  s  specialci  iz  Niša ,  da  bi  verjetno  delali  sabotaže ,  tajno  likvidirali  in  se  sploh  neprimerno  obnašali .

Da  bi  se  Benjamin  znašel ,  so  mu  za  zasliševalca  poslali  nekega  Lojzeta  Pikolo ,  ki  je  imel  že  več  kot  65  let  in  bogate  izkušnje  z  zasliševanji ,  česar  pa  Benjamin  takrat  še  ni  vedel .

Benjamina  je  zdaj  le  zanimalo ,  kdo  je  človek  pred  njim ,  in  ga  je  seveda  pogledal ;  bo  vsaj  videl ,  kako  izgleda  vohun  in  okupatorjev ,  pravzaprav  napadalčev  ker  okupacija  še  ni  bila  potrjena  sodelavec .  Požrl  je  slino ,  ker  je  skoraj  rekel :  " Ja ,  a  to  ste  vi ,  gospod  Albert ! " ,  pa  se  je  pravočasno  zadržal ,  ko  je  opazil ,  da  ga  tudi  Albert  nima  ravno  v  spominu  brez  naočnikov  in  v  uniformi  in  s  krepko  zmanjšano  težo  ga  tudi  ni  mogel  imeti .

Pikolo  mu  je  pokazal  pest ,  Benjamin  pa  je  mirno  rekel :  " Tole  lahko  tudi  zapišemo ,  ker  ste  to  rekli  pri  polni  zavesti ,  ker  pa  vem ,  da  se  mislite  malo  norčevati ,  vam  predlagam ,  da  si  premislite .  Mi  imamo  čas . "

Albert  bi  najraje  rekel ,  da  je  domišljav ,  če  misli ,  da  je  tole  komedija ,  da  je  čisto  navaden  amaterski  vaški  teater ,  pa  je  bil  raje  tiho  tisti  Pikolo  je  očitno  bil  pripravljen  na  kakšno  tragedijo  z  zelo  žalostnim  in  krutim  koncem ,  takšnim ,  da  so  vsi  solzni ,  ko  pade  zavesa .  On  njim  tega  že  ne  bo  privoščil  in  bo  odslej  naprej  molčal  kakor  grob .

" Tovariši ,  naj  vas  sprejmem  v  goste ,  naj  vam  ponudim  skromnost  svojega  doma , "  in  človek  v  generalski  uniformi  JLA  mu  je  salutiral ,  vojaki  pa  so  mu  mahali  v  pozdrav  in  ga  vabili  medse ,  da  skupaj  proslavijo  osvoboditev .  Tam ,  kjer  je  bila  krasna  fontana  iz  pravega  marmorja ,  se  je  na  ražnju  vrtel  prašiček ,  v  gobcu  pa  je  namesto  jabolka  imel  ročno  bombo .

Potem  je  naenkrat  vse  to  izginilo .  Purger  je  ležal  sredi  rožnatega  travnika ,  ki  so  ga  obletavali  živopisni  metulji .  Mladenke  s  krili  kačjih  pastirjev  in  v  prosojnih  tančicah  so  tekale  po  mehki  travi  in  se  hihitale  in  slišal  je  prelestno  glasbo  in  rahel  vetrič  je  poplesaval  okrog  njega ,  tisti  general  pa  je  sedel  na  zlatem  prestolu  in  v  eni  roki  držal  domovino ,  v  drugi  pa  nekakšno  odsekano  glavo  in  se  mu  prijazno  nasmehnil ,  ko  se  je  uzrl  proti  njemu : 

35

Če  bi  imel  radio ,  bi  slišal ,  da  so  v  predmestju  teritorialci  streljali  na  sovražnikovo  letalo ,  ki  je  prebilo  zvočni  zid  in  nato  odletelo  proti  Krvavcu ,  kjer  je  bombardiralo  oddajnik .

Šla  je  v  hišo ,  sredi  dnevne  sobe  je  ležala  prazna  steklenica  Dimpla ,  baročna  mizica  je  bila  prevrnjena ,  a  na  srečo  čisto  nepoškodovana ;  samo  ne  vem ,  si  je  mislila ,  kako  bo  šel  ta  flek  iz  perzijanca ,  a  ni  mogel  paziti ?  Seveda  ni  mogel ,  pijandura ,  potem  pa  takšno  škodo  dela . 

" Veste ,  tisto  o  jedrski  sem  pa  malo  zaigrala ,  da  sem  dobila  prostor  čisto  zase  in  za  gospe ,  ki  bodo  zelene  od  zavisti . "

Frau  Purgharr  je  zaman  čakala ,  da  se  ji  v  novi  vili  blizu  Frankfurta  pridruži  tudi  njen  soprog  Franz  Purgar .  V  času  nastajanja  te  kronike  je  od  njegove  izginitve  minilo  že  osem  let .  Policija  je  pred  časom  dosje  Purgar  arhivirala .

Knjiga  govori  o  Purgarju  in  purgarjih ,  torej  je  zastavljena  dovolj  znanstveno  prepričljivo ,  da  ji  ne  bo  mogoče  oporekati ,  ker  je  zgodovinska  kronološka  pripoved  o  individualcih  te  rase ,  v  resnici  pa  generalizira  tudi  raso  purgarjev  samo .

Še  opomba :  purgarje  Slovenci  imenujemo  purgarji ,  Italijani  purgattini ,  Nemci  Purgaschi ,  angleži  purgetty ,  Kitajci  pa  na  primer  pur - go - te - te  čong .  Ta  podatek  je  izjemnega  pomena ,  ker  dokazuje  našo  temeljno  tezo ,  da  purgarjev  ne  gre  iskati  samo  na  Balkanu ,  ali  v  Sloveniji ,  ampak  povsod .  Ko  bo  prvi  človek  pristal  na  Marsu ,  bo  njegova  nujna  naloga ,  da  preveri ,  ali  nam  je  sploh  še  rešitev :  avtor  utemeljeno  sumi ,  da  so  se  purgarji  razpasli  tudi  že  tam .

Držal  sem  torej  tisto  mapo  v  rokah ,  jo  obračal  in  na  njej  ni  bilo  nobenega  znamenja ,  ki  bi  o  čemer  koli  govorilo :  mapa  pač ,  zajetna  in  ob  straneh  so  iz  nje  gledali  ne  preveč  natančno  zloženi  nekakšni  papirji .  Nekateri  so  bili  ob  robovih  že  malo  orumeneli ,  in  sklepal  sem ,  da  morajo  biti  precej  stari .  Mapa  je  bila  temno  rjave  barve ,  ponekod  je  ta  že  rahlo  obledela ,  njeni  robovi  so  bili  malo  oguljeni  in  zvezana  je  bila  z  navadno  vrvico  ne  enkrat ,  trikrat  po  dolgem  in  dvakrat  počez ,  ker  je  to  bilo  zaradi  njene  debeline  nujno ,  saj  bi  se  drugače  razpočila .

France  Purgar  je  bil  po  svojem  značaju  tudi  izjemno  zamerljiv  in  je  zadnjo  tajnico ,  Marjeto  K. ,  prestavil  v  oddelek  za  splošne  zadeve ,  kjer  je  prelagala  fascikle  gor  in  dol  in  spet  nazaj .  To  je  storil  samo  zato ,  ker  se  je  nekega  jutra  občinskemu  sekretarju  zagovorila ,  da  tovariša  generalnega  še  ni ,  ker  je  prejšnji  večer  dolgo  v  jutro  proslavljal  svoj  god ;  to  je  povzročilo  sume  in  namigovanja ,  da  tovariš  Purgar  morebiti  ni  najbolj  naš  človek .  No ,  v  resnici  je  skupaj  s  tisto  šlampo ,  kot  je  ocenila  Marjeta  K. ,  in  radodajko ,  kot  je  dodala  opis  njenega  značaja ,  grel  posteljo  v  bližnjem  motelu .  Ampak  tega  pa  tovarišu  sekretarju  že  ni  mogla  reči ,  ker  je  služba  pred  kurbarijo ,  kot  jo  je  učil  France  Purgar .  Lahko  bi  si  bila  izmislila  kaj  izvirnejšega ,  na  primer ,  da  je  na  pomembni  seji  in  se  ne  sme  motiti ,  ne  pa ,  da  praznuje  god ,  da  bodo  zdaj  o  tem  razmišljali  tam  na  komiteju  in  ga  sumničili . 

Zdaj  ji  je  bilo  jasno .  Prasec  bo  pečen ,  pa  če  bo  še  tako  krulil .  Polno  klet  je  imela  lepo  zloženih  fasciklov ,  zgledno  urejenih  po  tematiki ,  letih  in  podobnih  strokovnih  tajniških  kriterijih .  Čisto  nič  ni  manjkalo ,  kaj  bo  pa  še  dodala ,  če  bo  treba .  Kdo  bo  pa ,  ko  bo  čas ,  verjel  prascu  in  ne  njej ?

" Purgar ,  daj  puncam  za  en  narezek ,  mi  pa  prek  sindikata  zrihtamo  poceni  cviček .  Naj  se  zabavajo ,  napijejo ,  če  je  treba ,  saj  drugič  ne  bo  izdatkov ,  ko  se  bodo  spomnile  na  pijačo  in  posledice , "  ga  je  nagovarjal  šef  sindikata  Peter  Mirkovec ,  ki  se  je  njega  dni  pisal  Marković ,  z  mehkim  čejem ,  a  je  spremenil  priimek  in  ga  poslovenil ,  ker  je  doma  vsem  po  vrsti  dopovedoval ,  da  se  bodo  časi  spremenili  in  bodo  nacionalizmi  zagospodarili ,  potem  pa  ne  bo  vseeno ,  ali  bo  mehki  ali  trdi .  Po  mehkem  te  poznajo ,  širijo  govorice  in  natolcujejo .

Predsednik  komisije  je  bil  na  robu  živčnega  zloma ,  ali  pa  se  je  Tonetu  Albertu  to  le  zdelo .  Tale ,  si  je  mislil ,  pa  svoje  naloge  ne  bo  do  konca  opravil ,  če  ga  že  jaz ,  popolnoma  nedolžen  človek ,  tako  iztirim .

Predsednik  ga  je  prekinil :  “ Če  vi  mislite ,  da  smo  zdravniški  konzilij ,  se  motite ! ”

“ Kako  si  pa  potem  upate ,  če  nimate  kvalifikacij ,  strokovno  izvedensko  dati  oceno  mojega  zdravstvenega  stanja ?  S  čim  boste  pa  potem  utemeljili  pravilno  metodo  zdravljenja ?  A  zdaj ,  ko  je  demokracija ,  lahko  pa  že  vsak  igra  zdravnika ? ! ”  je  bil  ogorčen  in  prestrašen  Albert .

Z  razlago  eliminacije  se  je  sicer  strinjal ,  ne  pa  tudi  s  subjektom  eliminacije .  Povejmo ,  da  je  to  bilo  v  sodobnih  časih ,  ko  je  šel  samoupravni  socializem  k  svojemu  krutemu  koncu ,  v  usodnih  trenutkih  pa  ni  bilo  dileme ,  subjekt  je  subjekt ,  in  če  je  treba ,  se  ga  v  primernem  trenutku  in  ko  to  zahteva  revolucija  eliminira ,  se  pravi ,  poči .  Takrat  gre  za  subjekt  eliminacije  in  je  njegovo  počlovečenje  kvečjemu  v  breme ,  so  mu  dopovedovali ,  ker  potem  ne  moreš  počiti . 

" Kabinet  generalnega ,  sekretarka  Tanja  . . . "  je  začela ,  ko  jo  je  glas  na  drugi  strani  prekinil :  " Samo  tiho  bodi  in  poslušaj !  Je  kaj  novega ?  Kakšna  je  situacija  v  podjetju ?  Je  vse  pod  nadzorom ?  Kaj  je  z  varnostjo ? "  je  hitel  in  zdelo  se  ji  je ,  da  je  prestrašen ,  ali  pa  je  samo  malo  zadihan ,  kdo  ve ,  kaj  je  še  pred  tem  počenjal . 

" Zdaj  pa  dvomiš .  V  hudih  situacijah  je  dvom  zanesljiva  smrt .  Kaj  pa  ti  misliš ,  kako  sem  jaz  preživel  enobe ? ! "  je  ponosno  povzdignil  glas .  " Spredaj  sovražnik ,  zadaj  sovražnik ,  pa  spodaj  in  zgoraj ,  pa  sem  se  rešil .  Zagotovo  jih  je  bilo  tisoč  na  enega ,  name  namreč ,  in  sem  s  pametjo ,  ki  sem  jo  vzel  v  roke ,  izdelal  načrt  evolucije ,  ali  kako  se  že  reče  . . . "

" Ni  šlo  tako  enostavo ,  ampak  sovragov  obroč  sem  prebil  in  uspešno  končal  bojno  akcijo . "

6

V  Glavnem  mestu  je  bilo  vse  mrtvo ,  ker  na  ulicah  ni  bilo  žive  duše  in  ker  tudi  mestni  promet  ni  funkcioniral ,  kar  je  kazalo  na  določene  izredne  razmere .  Mesto  je  bilo  blokirano ,  kar  so  umi  osamosvojitve  in  teritorialci  naravnost  odlično  izpeljali  in  se  je  z  načrtom  blokade  mesta  hvalil  sam  bodoči  armadni  general  Aleksejević ,  ker  je  bila  to  njegova  pogruntavšina ,  samo  ni  vedel ,  da  bo  separatistični  sovražnik  prišel  do  teh  tajnih  planov  in  jih  zlorabil  za  osamosvajanje . 

" A  ti  si  pa  bog ,  ali  kaj ? ! "  je  rdeč  v  obraz  skozi  priprta  vrata  zatulil  teritorialec .

Albert  je  odgnal  muho ,  ki  mu  je  skakala  na  nos ,  in  ker  je  teritorialec  mislil ,  da  mu  je  s  to  gesto  dal  vedeti ,  da  naj  se  pobere  in  da  njegovih  ukazov  ne  bo  ubogal ,  je  kriknil :  " Fantje ,  izvlecite  ga ! "  In  so  trije  skočili ,  dva  na  eno ,  eden  pa  na  drugo  stran  limuzine ,  in  so  ga  najprej  vlekli  vsak  na  svojo  stran ,  potem  so  se  pa  uskladili  in  so  ga  potegnili  za  noge ,  da  je  malo  podrsal  po  tleh .  " Ja ,  saj  ni  treba  nasilja ,  tovariši  teritorialci ! "  je  rekel  Albert ,  se  pobral  s  tal ,  si  otresel  sivo  črno  obleko ,  kravato ,  ki  je  stala  po  strani ,  pa  si  je  pozabil  popraviti .

" Če  boš  kooperativen , "  je  bil  nesramen  " tropinovec " ,  “ te  tudi  pretepali  ne  bodo ,  če  pa  ne  boš ,  boš  pa  plav  tam ,  kjer  si  bel ,  in  obratno . "  In  se  je  nemarno  zarežal ,  ker  mu  je  bila  domislica  kar  všeč .

Že  od  daleč  je  videla ,  da  se  na  dvoriščnem  krogu  Tehnoindugrada  zbirajo  zaposleni .  Kaj  za  vraga  se  pa  dogaja ?  jo  je  prešinilo .  Če  štrajkajo ,  imajo  sicer  veliko  razlogov ,  ampak  med  vojno  in  delno  okupacijo  si  tega  ne  bi  smeli  privoščiti .  Štrajk  v  vojnih  razmerah  je  v  resnici  izdaja . 

" Ja ,  kdo  pa ?  Okupator ? "  se  ji  je  zarežal . 

" Tebe  je  sončarica ,  Tanjica ,  ali  pa  kaj  drugega , "  je  rekel  in  namignil  med  svoje  noge ,  da  je  celo  mislila  zardeti ,  pa  si  je  premislila .  " Moški  smo  se  zbrali  na  dvorišču ,  ker  gremo  tja  nekam  okrog  Brnika  branit  domovino .  In  če  preživim ,  se  pa  srečava . "

Delovodja  mu  je  to  fizično  preprečil ,  ker  se  tako  ravna  s  tistimi ,  ki  mislijo ,  da  so  v  Tehnoindugrad  prišli  delat  anarhijo  in  druge  družbene  odklone  ( kot  je  tudi  pisalo  v  partijskem  poročilu ) ,  in  je  siromak  prebledel  in  še  kar  bledel  pred  delovodjem ,  zanesljivim  človekom ,  vrednim  zaupanja ,  polnim  delovne  morale  in  zagona ,  ko  je  preganjal  proletarce ,  da  so  sami  zabušanti  mencal  je  torej  pred  njim  in  bil  vse  bolj  bel  v  obraz ,  potem  čedalje  bolj  rdečeličen  verjetno  od  sramu ,  zagotovo  bo  od  tega ,  je  sklepal  delovodja  in  potem  se  mu  je  zgodilo ,  da  ni  več  vzdržal . 

Ko  se  je  tisto  zgodilo ,  je  znorel ,  delovodjo  je  na  gobec ,  da  so  ga  tri  ure  šivali  v  ambulanti  in  je  bil  dva  meseca  na  bolniški ,  njega  pa  so  dali  na  disciplinsko ,  še  prej  pa  na  celico .

“ Hočeš  torej  reči , ”  se  je  muzal  Cveto  Gobec ,  “ da  je  partija  zaskrbljena ,  če  se  njen  član  podela  v  hlače ? ”

“ Ne ,  ne ,  tovariš  generalni ,  ampak  na  uho  jim  je  prišlo ,  da  imate  popolnoma  nov ,  so  rekli  tako  rekoč  še  topel  mercedes  iz  tiste  nemške  fabrike ,  njihovi  tovariši  pa  zaradi  smrtno  nevarnega  avtobusa  ležijo  v  mestni  bolnišnici  vsi  polomljeni  in  poškodovani , ”  je  zaripel  v  obraz  govoril  delovodja .

Delovodja  je  gledal  nekam  v  tla  in  vsake  toliko  časa  odločno  prikimal ,  da  bi  generalni  ja  vedel ,  da  je  on  na  njegovi  strani ,  da  ne  sodi  med  tiste  zabušante  tam  spodaj ,  ki  stojijo  na  dežju  in  nočejo  delati .

“ Ne ,  tisti  Pavle ,  ki  mu  nikdar  ni  nič  všeč ,  še  to  ne ,  da  ima  napol  zastonj  in  po  sindikalni  ceni  tisto  svinjsko  malico ,  kot  gobca  naokrog ,  je  rekel ,  da  so  se  samoorganizirali . ”

“ Rekel  je ,  da  ste  monarhistična  svinja  in  ritna  luknja  in  da  se  bodo  oni  šli  francosko  revolucijo , “  je  ves  zadihan ,  moker  in  blaten  delovodja  poročal  Purgarju .  Sesedel  se  je  v  naslonjač  nasproti  njemu ,  da  je  ta  tulil ,  kaj  da  si  misli ,  da  se  tako  usran  drzne  usesti  se  v  usnjen  naslanjač ,  ko  se  ve ,  kako  je  bil  drag .  Ampak  siromak  se  ni  mogel  več  premakniti  in  je  samo  govoril :  “ Oprostite ,  oprostite  . . .  jaz  ne  morem  več . ”

Purgar  je  stopil  do  okna ,  previdno  odmaknil  zaveso  in  pogledal  ven :  čisto  vsi  so  bili  tam ,  pa  čeprav  je  že  lilo  kakor  iz  škafa ,  in  niso  dajali  vtisa ,  da  jim  je  kaj  mar  delovna  disciplina ,  da  so  privrženci  redoljubja  in  domoljubja .  Ja ,  prav  to  domoljubja  jim  manjka .  Kdo  drug  kot  sovražnik  bi  zaradi  nekega  avtobusa ,  ki  je  končal  v  jarku ,  počenjal  takšne  neumnosti !  Ne ,  ne ,  si  je  govoril  Purgar ,  niso  neumnosti ,  tole  je  upor ,  tole  je  organiziran  upor ,  tole  je  organiziran  upor  proti  državi .  In  če  je  tako ,  se  ve ,  kako  se  te  stvari  v  urejeni ,  demokratični  državi  rešujejo .

11

“ Šoferja  odpusti ,  pa  se  bodo  pomirili , ”  je  predlagal  Albert .  “ Kaj  pa  ima ,  baraba  prostaška ,  za  padati  iz  ovinkov ? ”

“ Zakaj  pa  tako  šepetaš ? ”  ga  je  vprašal  Albert .

“ Ker  so  razmere  zelo  nejasne  in  napete  in  lahko  izbruhne  tudi  fizično  obračunavanje , ”  je  prestrašeno  rekel  Purgar .  Nikdar  si  ne  bi  mislil ,  da  se  bo  kdaj  bal  te  . . . ,  no ,  te  golazni ,  teh  podgan ,  ki  terjajo  samo  pravice .  Kje  je  pa  odgovornost  do  podjetja ,  do  države  celo ? !

“ Po  mojem  ne , ”  je  odvrnil  Purgar .

“ No ,  če  je  pa  tako ,  te  pa  uradno  obveščam ,  da  utemeljeno  sumim ,  da  se  na  mojem  dvorišču  zbirajo  anahronoliberalni  elementi ,  ki  so  skorajda  zagotovo  s  čim  tudi  oboroženi .  Vodi  pa  jih  znani  prekucnik ,  sicer  zidar  po  poklicu ,  Pavle  Sojer . ”

Tu  so ,  konec  je ,  je  spreletelo  Maričko  Ivanič ,  partijsko  sekretarko ,  ko  je  nekdo  pritisnil  na  kljuko ,  da  se  je  skoraj  odlomila .

12

Purgarja  je  prvič  srečala  na  udbi ,  ko  je  šla  vprašat ,  kam  so  ji  stlačili  starega ,  ko  je  enkrat  rekel ,  da  bi  za  solde  šel  za  Titom  ali  pa  za  hudičem ,  kar  je  menda  eno  in  isto ,  in  so  ga  malo  potipali  po  kontrabantarskih  kosteh .  Takrat  je  podpisal ,  da  bo  sodeloval ,  ker  je  človek ,  ki  je  vedno  za  pravo  stran .  Ali  je  res  ali  ni ,  da  je  tudi  Švabom  in  belčkom  dajal  potrebni  davek  na  prihodnjo  osvoboditev ,  se  ne  ve ,  res  pa  je ,  da  je  bil  pri  partizanih  malo  v  nemilosti ,  ker  so  ocenjevali ,  da  je  stiskaški  in  da  njegov  prispevek  k  enobeju  ni  ravno  primeren  za  predanega  in  vestnega  človeka .  Zato  je  potem  vedno  primaknil  še  kakšnega  prasca ,  da  so  nehali  gobcati ,  ker  je  če  se  je  kaj  takšnega  dolgo  širilo  lahko  to  pomenilo  tudi  likvidacijo . 

Ko  se  je  Purgarju  zdelo ,  da  bi  bilo  treba  stanovalce  Cvetne  doline  že  malo  spustiti ,  je  nastal  nov  neizbežen  problem :  kako  jim  razložiti ,  da  v  hišah  in  vilah  ni  praktično  ničesar  več ,  še  žlice  ne .  Sklenil  je  povprašati  tovariša  Alberta ,  ki  je  vrgel  oko  na  tisto  vilico  iz  rožnatega  kamna  in  z  velikim  vrtom  s  cipresami  in  tridesetimi  vrstami  eksotičnih  dreves  pa  z  ribnikom  sklenil  ga  je  torej  pobarati ,  kako  naj  ukrepa . 

" Če  je  pa  tako ,  pa  pridite  nazaj , "  je  ukazal  Marković ,  in  Benjamin  je  zdaj  malo  bolj  samozavestno  stopil  nazaj  po  hodniku  in  še  enkrat  pri  sebi  rekel :  " Zdaj  me  pa  ne  pusti  na  cedilu ,  dragi  Bog ,  in  odpusti  mi  moje  grehe . "  Potem  so  ga  vprašali  po  izkušnjah ,  in  ko  je  omenil  bančni  šalter ,  je  Purgar  rekel :  " Kako  pa  kaj  množenje  in  druge  operacije ? " ,  Benjamin  pa :  " Znam  vse  na  pamet , "  in  še  nekaj  takega ,  kot  da  je  " računovodstvo  tako  ugledne  firme  tako  uglednega  generalnega  strateška  točka  socialističnega  uspeha , "  da  je  Marjeta  K.  rekla ,  da  bo  dovolj ,  Purgar  pa  je  bil  kar  zadovoljen ,  saj  je  v  tisti  bedni  kreaturi ,  kot  ga  je  rad  omenjal  prijateljem  in  znancem ,  prepoznal  še  veliko  kapaciteto  za  velike  načrte .

" Saj  ni  treba  prvorazrednega , "  ji  je  vrgla  Marjeta  K. ,  " truge  so  pa  tudi  po  klasah :  heroistična ,  ki  je  iz  čiste  bukve  in  trpežna ,  narodnozaslužna ,  menda  iz  smreke  in  že  cenejša ,  ter  proletarska ,  ki  je  zelo  cenena  in  nas  ne  bi  obremenjevala  preveč .  Kaj  pa  mrtvi  rabi  luksuz ,  če  ni  ravno  narodni  heroj ,  ko  se  to  spodobi :  kakor  je  živel ,  tako  ga  pokopljejo , "  je  razlagala  Marjeta  K.

Ne ,  si  je  rekel ,  ne  bom  še  grozil  s  pištolo ,  ki  jo  je  vedno  imel  pri  roki  v  zgornjem  predalu ,  desno  pod  borčevsko  priznanico  za  partizanska  junaštva  ( o  tem  bomo  še  kakšno  rekli ,  ker  zgodbe  nismo  zaključili ) ,  naj  vidim ,  koliko  sploh  v  resnici  ve .

Marjeta  K.  je  vedela ,  da  bo  hudič  ali  pa  dva ,  in  je  stekla  do  Benjaminove  pisarne ,  odloputnila  vrata  in  zavpila :  " Benjamin ,  generalni  kliče ! ! "  In  je  šla .  Benjamin  je  vzel  pod  pazduho  že  drugič  pregledano  bilanco ,  da  mu  ne  bi  kaj  ušlo ,  pa  še  tisti  akt ,  v  katerem  je  bila  pa  res  čista  resnica ,  ampak  samo  za  vsak  primer ,  ker  nikdar  ne  veš ,  kdaj  ti  celo  resnica  lahko  koristi .

" Bom  povedal  drugače :  če  imaš  dve  bilanci ,  je  lahko  samo  ena  prava .  To  je  prvič ,  drugič  pa  je :  če  imaš  dve  bilanci  in  če  je  samo  ena  prava ,  kaj  je  z  drugo ?  In  tretjič :  tisti ,  ki  ima  takšni  dve  bilanci ,  od  katerih  je  samo  ena  prava ,  je  gospodar  položaja . "

“ Niso ,  pa  še  bodo ,  če  bo  treba . ”

“ Jaz  bi  vas  grozno  pogrešal , ”  je  zavela  milina  izza  pisalne  mize  in  Benjamin  si  je  rekel :  Seveda  bi  me ,  kdo  bi  pa  znal  vse  to ,  kar  znam  jaz ;  kdo  bi  pa  počenjal  bilančne  zločine  in  kriminal !  Ga  ni  daleč  naokrog ,  ki  bi  bil  to  sposoben ,  in  še  tiste  babure  na  državni  kontrolni  se  lahko  kar  lepo  skrijejo ,  nimajo  pojma .

“ Jaz  ne  pijem , ”  je  požrla  slino  Eva ,  “ ampak  če  je  treba ,  pa  bom . ”

“ No ,  vsa  resnica  je  v  mojih  rokah , ”  se  je  izvil  Benjamin  in  z  roko  potrkal  na  papirje .

18

“ Da  mi  takoj  prestavita  partijsko  zastavo  z  desne  na  levo ! ”  je  tistima  dvema  ukazala  Ivaničeva ,  “ državno  dajta  z  leve  na  sredino ,  republiško  pa  na  desno . ”

“ A  tisti  zgoraj  vedno  delajo ? ”  se  je  namuznil  drugi .  “ Pravkar  vidim ,  kako  si  tajnica  Marjeta  popravlja  nogavice .  Se  zelo  daleč  vidi ,  hočem  reči ,  globoko .  A  revica  nima  za  več  štofa ? ”

“ Drži  gobec ,  tam  bomo  že  sami , ”  je  siknila  Ivanička .

“ Vse ,  tovariš  generalni ! ”

“ So  tudi  na  pamet , ”  je  pojasnil  Benjamin .

“ Nič ,  pravzaprav  je  rekel  vratarju :  Dobro  jutro ,  kako  ste  kaj ? ”

“ Seveda ,  h  generalnemu !  Komaj  vas  čaka ,  je  že  ves  nestrpen .  Ampak  trenutno  ima  pomemben  telefonski  pogovor  z  Beogradom ,  veste , ”  je  malo  tiše  in  pomenljivo  rekla .

“ A ,  z  Beogradom ? ”  se  je  začudil .

“ Ja ,  vsak  dan  je  na  zvezi  z  njimi .  Ga  zelo  cenijo  tam  v  Beogradu , ”  je  poudarila .  “ Vas  bo  pa  za  trenutek  z  veseljem  sprejel  naš  glavni  računovodja ,  tovariš  Benjamin .  Mislim ,  da  je  prav ,  da  od  takšnega  strokovnjaka ,  kot  je  on ,  izveste  vse  o  našem  poslovanju .  Vam  rečem ,  tovariš  Pobega ,  on  je  čisti  genij ,  in  njegove  bilance  so  tako  čiste  kakor  rosno  jutro . ”

Če  tole  psihološko  razčlenim ,  si  je  rekel  Benjamin ,  potem  mi  tale  tip  tukajle  hoče  povedati ,  da  je  nekaj  slišal ,  da  se  nekaj  govori ,  da  je  potem  treba  govorice  preveriti ,  in  ko  se  preverijo ,  se  gre  od  a  do  ž  vse ,  nič  se  ne  da  skriti ;  kar  manjka ,  je  treba  najti ,  če  se  ne  najde ,  se  ve ,  kaj  je  na  stvari .

Ljudje  božji ,  kam  sem  prišel !  Če  tisto  tam  ni  norišnica ,  potem  jaz  nisem  Jože  Pobega !  Iz  bližnjega  grma  je  potegnil  kolo  in  sedel  nanj .

Mi  lahko  z  zlatom  plačajo ,  pa  ne  sprejmem  tiste  službe  šefa  skladišča !  Niso  čisto  pri  sebi ,  in  kako  so  me  lizunsko  zasliševali  in  kaj  vse  so  mi  obljubljali !  Stavim ,  da  vsak  mesec  zamenjajo  šefa  skladišča ,  če  ga  morebiti  ne  likvidirajo .  Kaj  se  pa  ve !  Kdo  je  pa  že  videl ,  da  bi  kdor  koli  takole  ravnal  s  človekom ,  ki  hoče  samo  eno  usrano  skladiščno  službo  in  malo  miru  pa  kakšno  borno  plačico ,  da  preživi  družino .
