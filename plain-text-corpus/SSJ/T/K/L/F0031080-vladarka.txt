 
Nisem  je  skušala  najti ,  nekaj  dni  sem  pasivno  prežala  na  zven  telefona ,  dokler  mi  ni  Bodo  povedal ,  da  je  Françoise  klicala  iz  New  Orleansa ,  kjer  jo  bivši  amorček  -  glasbeni  producent  pripravlja  na  izstrelitev  v  showbiz  nebesa :  " Denar  se  vrne  z  uspehom  in  lepe  pozdrave . "

To  bi  bilo  nekaj ,  sem  pomislila  tako  spontano ,  ceneno  življenje  v  družbi ,  ki  je  v  njej  življenje  zastalo ,  medtem  ko  bi  se  tu  moj  bančni  račun  bogato  polnil  s  pomočjo  nezaposlenim  in  me  po  vrnitvi  lansiral  v  nov  štart .

" Jasno ,  s  tabo  grem ,  Bogdan , "  sem  ga  pajdaško  čohnila  po  ramenu ,  " in  vsake  toliko  se  bova  videla . "

" To  je  dom  mojih  prastaršev ,  staršev  in  moj . . . "  ko  mu  je  slepeča  strela  odtrgala  glas  in  naju  zabila  v  sedeže .  Začutila  sem  steklo  v  naročju ,  jedka  megla  mi  je  drla  v  golt ,  kamenje  je  deževalo  na  tla .  Naslednji  pok  je  oranžno  razfranžal  noč .

Ladja  je  odrinila .

" Zimmer  frei ? "  sem  se  zazrla  v  tisočkrat  zgubano  lice ,  in  ker  se  motne  oči  niso  zganile ,  vznemirjeno  ponavljala  geslo ,  dokler  ni  prišel  vzklik  nejevere :  " Zadar ? "

2 )  Otok

" Kakšnem  delu ? "

" Ah ,  Albanec  Islam ,  dvakratni  posiljevalec  in  enkratni  morilec ,  nihče  ne  ve  tako  natančno .  Nekega  dne  se  je  bil  pojavil  na  otoku ,  nem  kot  riba ,  na  begu  pred  preteklostjo ,  kakor  marsikdo  pred  njim .  Islam  že  tri  leta  živi  tu ,  ne  da  bi  komurkoli  izdal  kaj  določnega .  Baje  ima  ženo  z  otrokoma  nekje  v  Bolgariji , "  je  rekel  Darko ,  izpraznil  kozarec  in  zazehal :

" Pridi ,  ti  pokažem , "  je  rekla  Ajda ,  " na  tem  otoku  namreč  straši . "

Skočili  sva  po  žepno  svetilko  in  se  čez  gmajne ,  od  zadaj ,  približali  pokopališču .  Snop  luči  je  cikcakal  skozi  temo ,  drhte  otipaval  stene ,  luske  starih  barv  in  mrtvih  časov ,  preganjal  pajke  s  krivo  stoječih  nagrobnikov ,  slepil  emajlirane  obraze .  Pokukal  je  v  kostnico ,  kamor  je  Ajdin  prijatelj  nekoč  padel  na  glavo ,  čisto  v  zadnji  kot  na  dnu ,  in  bolj  panično  ko  je  grebel  nazaj  k  odprtini ,  bolj  so  ga  zasipavale  škartirane  kosti .  Potem  je  žarek  obliznil  vogal  kapele ,  zdrsnil  gor  in  tam ,  tik  pod  streho ,  se  je  iz  stene  zarežala  hudo  hudobna  grimasa .

" Požiralec  otrok , "  je  zašepetala  Ajda .

Na  Škarpina  blues  bar  je  kužno  znamenje  metalo  gosto  senco ,  ki  so  se  je  otočani  dosledno  in  v  širokem  krogu  izogibali .  Ko  sem  tvegala  nujen  skok  v  trgovino ,  mi  je  narodna  mržnja  neprikrito  pljusknila  nasproti .  Ljudje  so  kot  daljinsko  vodeni  reptili  korakali  naravnost  vame ,  se  zaletavali ,  če  se  nisem  pravočasno  umaknila .  Mrakobni  pogledi  na  klopcah  sedečih  starcev  in  vaškega  policista  so  se  lepili  name .  Osramočeno  oklenjena  Negrine  ovratnice  sem  se  skušala  delati  nevidno .

Ob  lepem  vremenu  sem  se  igrala  pred  hišo .  Na  drugi  strani  ceste  so  zidali  trgovino .  Ko  so  delavci  imeli  malico ,  sem  se  jim  pridružila  z  limonado .  To  je  bila  zabava .  Eden  je  vedno  ovlažil  konico  prsta ,  ga  vtaknil  v  vrečko  s  soljo  in  mi  dovolil ,  da  sem  polizala .  Dozdeval  se  mi  je  največji  dobrotnik  v  vasi ,  pravi  dedek  Mraz ,  in  to  sredi  poletja .  Ob  priložnosti  sem  izkoristila  njegovo  nepazljivost ,  se  splazila  do  vrečke  in  zbasala  vase  pest  soli .  Grozno ,  je  zatulil  želodec .  Zbežala  sem  v  skrivališče  za  hišo  -  šele  tam  sem  si  upala  izpljuniti  -  ter  obležala  zvita  v  klobčič ,  dokler  se  bljuvalna  nuja  ni  za  silo  polegla .

Otroci  iz  vasi  so  šušljali  -  zaradi  vranjih  oči  in  izrazitih  potez ,  da  je  moja  mama  čarovnica .  Nikoli  ni  prala  zaves .  Pri  nas  so  se  v  oknih  bohotile  okrasne  rastline  in  zastirale  pogled  v  notranjost .  Naša  družina  je  veljala  za  nekaj  posebnega .  Oče  je  bil  študiral  teologijo ,  da  bi  dosegel  duhovniški  stan ,  za  katerim  je  na  holandskem  jugu  po  vojni  stremela  vsaka  družina .  Bil  je  fanatično  religiozen ,  biblijo  je  jemal  dobesedno .  Ko  se  je  na  veliki  petek  skušal  sam  pribiti  na  dveri  svoje  kamre ,  ga  je  škofov  podpis  oropal  posvečene  vokacije .  Dobre  vere  in  dveh  praznih  levic  je  pristal  na  cesti  in  moral  začeti  nanovo .  Usoda  ga  je  iz  domačih  krajev  pognala  v  Deventer ,  kjer  je  v  kinomobilu  spoznal  mojo  mamo ,  jo  omožil  in  v  tovarni  medenjakov  nastopil  službo  pomožnega  grafika .  Sicer  je  bil  vaški  umetnik .  Slikal  je  plakate  za  pusta ,  gasilske  veselice  in  vsako  versko  priložnost .  Nemalokrat  se  po  službi  še  preoblekel  ni ,  ko  se  je  že  posvetil  popoldanskim  opravkom .  Za  škofov  obisk  je  glavno  ulico  okrasil  s  čudovitimi  girlandami  in  ornamenti .  Iz  rumenega  peska  je  pričaral  vrvno  lestev ,  okoli  katere  so  frleli  angeli  in  po  kateri  je  Jakob  v  sanjah  splezal  v  nebesa .  Ulica  je  bila  dneve  dolgo  zaprta  za  ves  promet ,  niti  jaz  nisem  smela  pristopiti ,  da  bi  pomagala  s  kanglico  in  lopatko .  Oče  je  brez  predaha  delal  na  peščeni  slikariji  in  vsak  večer  z  vsemi  nami  goreče  molil ,  da  ne  bi  deževalo  ali  pihalo .  Zdekoriral  je  celo  cesto ,  vse  do  cerkvenih  duri ,  za  katerimi  je  bil  raj .  Potem  je  škof  s  pratežem  ter  velikim  pompom  odkorakal  čez  umetnijo  in  jo  zradiral ,  kot  bi  je  nikdar  ne  bilo .

Leto  za  mojim  bratom  je  bila  mama  zopet  noseča .  Naša  vrstna  hišica  je  postala  premajhna .  Oče  se  je  medtem  kvalificiral  za  grafika .  Dobil  je  spodobno  službo  v  Rijswiku .  Selitev  je  sam  vzel  v  roke .  Mama  se  je  z  nami  otroki  zopet  enkrat  odpeljala  k  dedu  in  babici .  Ljubila  sem  ta  nočna  potovanja  v  Oudenbosch .  Mame  ni  bilo  prepoznati ,  ko  je  stopila  iz  mračne  kuhinje .  Nosila  je  eleganten  tvidast  kostim ,  ki  se  ji  je  krasno  prilegal ,  klobuček  in  lakirano  taško .  Sprevodnik  jo  je  obravnaval  kot  svetovljansko  damo ,  čeprav  je  bila  vedno  noseča .  Bilo  je  nebeško  sedeti  v  razkošnih  usnjenih  foteljih  in  drveti  skozi  noč  z  mojo  srečno  mamo ,  ne  da  bi  vedela ,  kdaj  sanjam ,  kdaj  bdim ,  kaj  je  res  in  kaj  ne .  V  varni  kapsuli  smo  leteli  nad  oblaki  in  travniki ,  mimo  spečih  ljudi  z  njihovimi  velikimi  skrivnostmi .  Razen  medlih  luči  ni  bilo  videti  ničesar ,  toda  vedela  sem ,  da  je  tam  zunaj  vse  mogoče .  Moja  domišljija  je  plahutala  čez  prostrano  deželo ,  polno  čarov ,  čudes ,  a  tudi  strahu .  Nepremično  sem  ležala  in  prisluškovala  utripu  srca .  Monotono  klenkanje  tirov  in  topla  mamina  dlan  sta  me  nežno  zazibala  v  spanec .

Pjotra  sem  videvala  redno ,  saj  je  slikanje  akta  dolgotrajen  proces .  Podstrešni  atelje  na  trgu  nasproti  Scaramoucha  je  postal  moj  drugi  dom .  Imenitno ,  imeti  fanta  z  umetniško  mapo ,  lastno  mansardo  in  pustolovskim  življenjem .  Pjotr  je  vedno  vedel ,  kam  pes  taco  moli .  Bil  je  moški  in  pol .  Kamor  že  ga  je  neslo ,  je  moča  njegove  aure  izdatno  pestrila  okolico .  No  dobro ,  sem  mislila ,  torej  bom  jaz  ženska  in  pol ,  in  neutrudno  zajemala  iz  zakladnice  Juliette  Greco .  Težka  zabava .  Neprestano  širokoustenje  je  utrujalo .  Vsakič ,  ko  sem  zapustila  njegov  slikarski  univerzum ,  sem  na  ulici  najprej  lovila  sapo ,  da  pridem  k  sebi .

Ko  so  bili  prfoksi  pregnani ,  so  se  začele  neskončne  zabave .  Wim  in  Kees  sta  odločno  zavračala  takšna  buržuazna  razvedrila .  Poklicna  revolucionarja  si  nista  privoščila  predaha .  Spočetka  mi  je  bil  Wimov  prijatelj  Kees  pravzaprav  bolj  všeč .  Bil  je  vitek ,  visok  in  lase  je  toniral  s  heno ,  kar  je  bilo  takrat  absolutna  senzacija .  Kees  je  bil  zatrapan  vame .  Kot  navit  me  je  zalezoval  in  škropil  s  komplimenti :

Wim  je  na  poroko  prišel  ves  pomečkan .  Prejšnji  večer  je  bil  s  prijatelji  pil .  Perverzno  našemljen ,  rdeč ,  preznojen  je  prišental  k  meni  in  mi  v  pozdrav  molil  najodurnejši  pušeljc  tega  sveta .  Na  sto  metrov  se  je  videlo ,  da  ga  ni  kupil  sam ,  temveč  njegova  mati .  Zasovražila  sem  ga  iz  dna  duše ,  njegov  kozji  mah ,  sploh  ga  nisem  več  hotela  vzeti  in  ljubila  ga  tako  ali  tako  nisem  nikoli .  Poročne  zavese  seveda  nisem  nosila ,  moderne  so  bile  minice .  Izbrala  sem  zvončasto  oblekico  z  navpičnimi ,  fluorescento  zeleno - oranžnimi  črtami ,  da  poudarim  trebušček ,  in  kričeče  zelene  espadrille  za  zraven ,  ki  so  mamo  skoraj  spravile  iz  uma .  Moledovala  je  in  tečnarila  z  usnjenimi  sandalčki ,  dokler  je  nisem  utišala ,  da  naj  te  kar  sama  obuje .  S  cvetlično  skazo  bodoče  tašče  med  palcem  in  žugavcem  ter  nos  zatiskaje  sem  odkorakala  na  matični  urad .  Omožila  sem  se  na  najcenejši  način .  Ob  torkih  je  bila  ženitev  zastonj  -  druge  dni  so  pobirali  takso ,  kar  je  narod  množično  izkoriščal .  Bilo  je  kot  na  razprodaji .  Stala  sva  v  neskončni  koloni  in  se  po  pednjih  prestopala  cilju  naproti .  Ko  je  napočil  najin  trenutek ,  je  matičar  zdrdral :

V  snu  je  iz  črne  praznine  klical  otrok :  na  vlaku  sem  našla  dojenčka .  Posvojila  sem  ga  in  po  najboljših  močeh  skrbela  zanj .  Čeprav  sem  se  trudila ,  me  je  venomer  pestil  strah ,  da  bo  nekaj  narobe .  In  potem  je  dete  dejansko  umrlo .  Bila  sem  zmedena ,  nisem  razumela  čemu .  Prepričana  sem  bila ,  da  sem  naredila  vse ,  kakor  je  treba ,  ko  me  je  preblisnilo ,  joj ,  pozabila  sem  ga  hraniti !  Mora  se  je  redno  ponavljala .  Vsakič  je  bilo  malo  drugače ,  toda  vedno  je  bilo  v  vlaku ,  otrok  je  na  koncu  umrl  in  vedno  sem  se  šele  potem  zavedela ,  da  sem  ga  sicer  vestno  umivala ,  previjala  in  podobno ,  najbolj  bistveno  stvar  pa  scela  spregledala . . .  nakar  sem  dirjala  po  tirih  iz  stekla  za  ekspresnim  vlakom  z  mojim  otrokom ,  dokler  ga  nisem  izgubila  v  tunelu  in  obvisela  sredi  črnine ,  kot  milni  mehurček ,  ki  se  bo  zdaj  zdaj  razpočil .

Moža  sem  le  redko  obiskovala .  En  sam  pogled  na  njegovo  maoistično  prečo  je  zadoščal ,  da  sem  si  ga  zaželela  na  luno ,  s  Frankfurtsko  šolo  vred .  V  berlinskem  nočnem  vrvenju  se  kljub  šarmu  tujke  nisem  najbolje  znašla .  Klubi ,  bari  in  ilegalne  podzemeljske  luknje ,  v  primerjavi  s  katerimi  je  Scaramouche  deloval  kot  delavska  menza ,  so  me  navdajale  z  neprikritim  navdušenjem .  Toda  ljudje  so  med  seboj  občevali ,  da  mi  je  kravžljalo  nohte  na  nogah .  Horuk  izpovedovalci  z  obligatorično  smotko  hašiša ,  ki  naj  bi  posiljeno  odkritosrčje  prepuhala  v  erotično  elektrizirano  zaupnost .  Po  petih  minutah  sem  poimensko  poznala  mozolje  na  njihovih  ritih ,  ostanek  me  niti  ni  več  zanimal .  Zato  pa  sem  prisostvovala  vsakemu  družabnemu  dogodku  na  HdK ,  kjer  so  tako  ali  tako  cirkulirali  najboljši  tipi ,  na  prvi  pogled .  Umetno  hlajeni  v  bubah  iz  črnega  usnja ,  neomajno  zagledani  v  slikarsko  prihodnost ,  so  bili  prepustni  le  na  robovih .  Takoj  ko  sem  skušala  prodreti  globlje ,  so  skrknili  v  boksarske  vreče .  S  svojo  slo  po  življenju  sem  tekla  v  prazno .  Komaj  sem  zaplesala  z  nekom ,  sem  bila  že  zaljubljena .  Tako  je  bilo  tudi  z  Markusom .  Izcimila  se  je  afera  za  eno  noč .  V  postelji  ni  bil  veliko  bolj  domiseln  kot  moj  mao - mož .  Kmalu  zatem  se  je  ojunačil  Rudi .  Pravi  avtomehanik ,  težek  kaliber .  Telovadil  je  po  meni ,  od  spodaj  navzdol ,  z  leve  na  desno ,  ne  da  bi  jaz  imela  karkoli  od  tega .  Verjetno  je  hotel  le  Karin  nekaj  dokazati .  Bil  ji  je  zapisan  z  dušo  in  telesom ,  nisem  razumela  zakaj .  Karin  nikakor  ni  bila  lepotica ,  toda  mladeniče  je  držala  v  jeklenem  objemu .  Med  nama  je  vzniknilo  tiho  rivalstvo .  Sicer  je  nisem  direktno  ogrožala ,  toda  že  dejstvo ,  da  nisem  bila  brezpogojno  na  njeni  strani ,  me  je  okvalificiralo  za  njeno  sovražnico .  Umaknila  sem  se  sama  vase ,  serijsko  požirala  knjige  in  pomlaskala  žolč  L.  F.  Celina .  " Potovanje  na  konec  noči "  je  postalo  moja  svetovnonazorska  biblija .  Za  razvedrilo  sem  listala  po  revijah  in  tako  nekega  dne  ugledala  znan  obraz .  Bil  je  lepotec  Renee ,  moj  prvi  ljubimec .  V  kuharski  uniformi  je  reklamiral  kajvemkakšno  instant  pico .  Ojej ,  Renee ,  kaj  so  storili  tvoji  načrti ,  mislil  si  postati  slaven  igralec ,  zdaj  pa  utrujaš  s  feferoni  in  mezgo ,  sem  razočarano  odkimala  z  glavo .  Kasneje  sem  ga  srečala  celo  na  jumbo  plakatih ,  njegova  reklama  je  v  Nemčiji  blazno  vžgala .

" Hi  girl ,  greš  z  mano ? "

Pred  sodnikom  sem  bila  sama .  Stopila  sem  v  kanclijo ,  povedala ,  za  kaj  gre ,  nakar  so  me  poslali  na  hodnik .  Ko  sem  spet  smela  noter ,  me  je  sodnik  suho  vprašal ,  ste  vi  ta  in  ta ,  ja ,  živite  že  dve  leti  ločeno  od  moža ,  ja ,  s  tem  vas  proglašam  za  ločeno ,  na  svidenje ,  je  rekel  sodnik  in  sem  bila  prosta .  Od  bivšega  moža  bi  lahko  zahtevala  vzdrževalnino ,  a  tistih  nekaj  fičnikov  res  ni  bilo  vredno  nadaljnjega  ubadanja  z  njim .  Naredila  sem  klinično  oster  rez .

Ko  sem  končala  akademijo ,  sem  stanovanje  premeteno  oddala  kanadskemu  študentu  in  skromno  oprtana  stopila  na  vlak  Den  Haag  -  Berlin .  Bella  mi  je  priredila  prisrčen  sprejem ,  njena  soba  je  kot  naročena  čakala  name .  Postopna  prebujanja  z  obilno  slastnimi ,  v  popoldne  segajočimi  zajtrki  -  ustaljen  ritem ,  ki  ga  je  vzdrževala ,  da  nevtralizira  napore  profesionalne  aktivnosti ,  me  je  lekovito  uravnovesil .  Vzvodi  in  kolesca  v  meni  so  skladno  zanihali .  Animiranje  je  Belli  šlo  imenitno  od  rok .  Najbolj  zagreti  klienti  so  jo  v  duhu  poglabljanja  stikov  obiskovali  doma ,  z  njimi  je  razvila  že  skoraj  prijateljstva ,  čeprav  so  bili  nepredstavljivi  idioti ,  za  kar  je  dobivala  krzna ,  parfume ,  plačano  stanarino  in  podobno .  Mojstrsko  se  je  znala  vživeti ,  iztisniti  iz  poklica ,  ki  je  dopuščal  precejšnjo  prosperiteto ,  največ .  Razčlemba  novonastalih  razmer  je  prinesla  sklep ,  da  si  odrežem  kos  taiste  pogače .

" Heeej  ci - pača ,  sem  pridi ,  pokaži  balone ! "  in  se  boril  z  gravitacijo .  Razumljivo  se  ga  nobena  ni  hotela  dotakniti  niti  s  fižolovko .  To  ga  je  spravilo  v  tak  bes ,  da  je  z  enim  gibom  počistil  šank ,  izpulil  telefon  in  z  barskim  stolčkom  napadel  Nininega  moža .  Ta  je  s  počeno  lobanjo  obležal  v  mlaki  krvi .  Nina  je  švignila  k  blagajni  in  zbasala  bankovce  v  nedrc ,  preden  se  je  posvetila  težko  ranjenemu  soprogu .  Ena  od  punc  se  je  izmuznila  ven  in  tekla  po  policijo ,  medtem  ko  sta  oče  &  sin  demolirala  naš  salon .  S  ceste  je  pobrala  patruljo  očitnih  zelencev ,  ki  so  vdrli  v  lokal  s  potegnjenimi  kanoni  in  slepo  streljali  naokrog .  Trepetala  sem  za  zaveso ,  z  dlanmi  na  mednožju  namesto  pred  licem .  V  toči  krogel  sta  padla  oba  divjaka ,  ki  niti  oborožena  nista  bila ,  pa  tudi  eden  od  policistov  je  pustil  življenje .  Bordel  je  bil  potem  nekaj  časa  zaprt .

Take  safalade  sem  morala  poslušati  na  delu .  Sedeli  so  v  salonu ,  možje  od  Porenskih  mlekarn ,  napol  malomeščanski ,  napol  mondeni .  Vsak  je  imel  poleg  sebe  dekle  in  steklenico  šampanjca  na  mizi .  Praznovalo  se  je  njihov  novi  produkt ,  ki  bo  zanesljivo  bestseller ,  dokler  petdesetletni  mlekarji  niso  eden  za  drugim  odkapljali  v  sobe .  Nekaj  mesecev  kasneje  se  je  kokodakanje  dejansko  materializiralo  v  hladilnih  vitrinah  supermarketov  in  skoraj  samodejno  pristalo  v  moji  nakupovalni  košari .  Še  v  vrsti  pred  blagajno  sem  odtrgala  uporni  pokrovček  in  zaaak  je  müsli  pristal  na  lasulji  starke  pred  mano .

Sedla  sva  v  taksi  in  speljala  dogodivščinam  naproti .  Ko  se  je  vozilo  ustavilo  pred  semaforjem ,  tik  preden  je  zopet  speljalo ,  sem  estradno  izstopila  in  mu  z  robčkom  pomahala  v  slovo .

Oni  so  prodajali  marmeladne  kruhke ,  hitro  pico  in  slične  neslanosti .  Naročiti  sem  morala  recimo  dva  marmeladna  kruhka ,  ampak  ne  tako  skopo  namazana  kot  zadnjič ,  prosim .  Smešno .  Če  je  pajdaš  povabil  na  smrkanje  ter  izginil  na  stranišče ,  je  bilo  treba  čakati  večno ,  preden  je  naslednji  smel  noter .  Častiti  mecen  je  tačas  že  brbljal  sto  na  uro ,  medtem  ko  je  moja  črtica  še  vedno  trohnela  skrita  na  WC  kotličku .  Ves  čas  se  je  šepetalo ,  komuniciralo  v  bušmanskih  znakih ,  kot  bi  šlo  najmanj  za  državno  zaroto .  Večini  se  je  ta  konspirativna  kaša  zdela  celo  intrigantna .  Mene  je  samo  nervirala .  Paula  tudi .  Lepega  dne ,  ko  sem  že  mislila ,  da  nama  je  usojen  status  prijateljev ,  je  flegma  predlagal  intravaginalno  koksanje .  Tak  je  bil  njegov  karakter  -  dosledno  originalen .  Vedno  pogosteje  sem  spala  pri  njem  ali  on  pri  meni ,  dokler  ni  Jens  začel  inscenirati  ljubosumnih  izpadov .  Nekaj  časa  sem  jih  tolerirala ,  nakar  sem  se  končno  preselila  k  Paulu ,  Jensu  pa  zapustila  krasno  etažo  s  celokupno  najemnino .

Poklapani  Kuno  je  prenesel  žalostno  novico ,  a  se  kmalu  vrnil  sijoč :

" Potrebuješ  kozarec ? "

" Hallo ,  ime  mi  je  Wim  Wenders ,  je  Nick  Cave  kje  v  bližini ? "

" Ne  morem  verjeti ,  da  spiš ,  brez  mene .  Paul  tukaj ,  dobro  jutro .  Ravnokar  sem  bil  pri  peku  in  sem  mislil . . . "

Omahnil  je  nazaj  na  ležišče ,  sestra  pa  je  debelo  gledala ,  ko  je  morala  v  drugo  točiti  borovnično  kozlanje ,  ki  ga  je  Paul ,  ne  bodi  ga  len ,  izpraznil  na  eks .

Wolfgang  in  Kölnčan  sta  od  mene  pričakovala  umetnost .  Zanimale  so  ju  seks  slike ,  ker  je  bilo  takih  stvari  zelo  malo ,  še  posebej  izpod  čopiča  ženske .  V  mojem  delu  sta  vohala  koncept  vizionarske  artistke ,  ki  bi  jima  prinesel  slavo  in  šelest  gotovine .  Neumnost ,  slike  so  bile  odsev  porno  naprezanj ,  kar  mi  je  lezlo  na  platno ,  ni  bilo  ne  tič  ne  miš .  Galeristi  so  bili  drugačnega  mnenja .  Nek  internacionalni  kaliber  me  je  nameraval  razstaviti  v  Amsterdamu .  Zahteval  je  velikoformatne  slike  v  mojem  stilu ,  deset  kosov  po  tri  krat  dva  metra  vsak ,  in  kar  sam  določil  termin .  Paulovo  stanovanje  se  je  spremenilo  v  tovarno  podob .  Čemerna  sem  vstajala ,  ko  so  drugi  hodili  k  počitku ,  goltala  litre  kave  in  do  dneva  točno  je  furgon  stal  pod  oknom .  Na  predvečer  otvoritve  sem  z  galeristom  imela  smrtno  resno  seanso .  Vadila  sva  obnašanje ,  korektne  odgovore  na  vsa  mogoča  vprašanja  in  končala  s  samurajsko  I - can - make - it  vajo  za  moč ,  po  vzoru  ameriških  menežerjev .

Nastanila  sem  se  v  skromnem  penzionu  v  centralno  ležeči  četrti .  Prve  dni  sem  presenečena  hodila  skozi  mesto ,  vsrkavala  karmo  negativnih  ionov  in  morske  solate .  Velikokrat  sem  se  peljala  k  pečinam ,  ki  so  zahodno  strmoglavljale  v  penasto  butanje  oceana .  Nudile  so  dramatične  perspektive  sinje  daljave ,  ki  me  je  navdajala  z  neotipljivim  nemirom .  Razumela  sem ,  kaj  je  Diaza ,  Vasca  da  Gamo  in  tovariše  vleklo  za  horizont :  velika  dejanja  vznikajo  tam ,  kjer  trdna  tla  izginjajo  v  neukrotljivem  volumnu  modre  temine .

Pod  noč ,  bogme ,  se  je  napev  abruptno  zamenjal .  Moški  so  bili  nemogoči ,  še  hujši  kot  v  Španiji .  Če  sem  v  siju  lune  jemala  ulicam  mero ,  sem  imela  občutek ,  da  bredem  skozi  kačjo  domeno .  Iz  vseh  vogalov  in  kotičkov  je  sikalo  kssst - kssst ,  sicer  nobenega  tona .  Ženska  sama  ponoči  je  bila  obvezno  cipa ,  v  oberkatoliški  Lizboni  je  bilo  to  pač  tako .  Parčki  so  že  hodili  naokoli ,  a  da  bi  si  kaj  takega  privoščila  ženska ,  ki  ni  bila  cipa ,  preprosto  ni  bilo  misliti .  Oblačila  sem  se  skrajno  nevpadljivo ,  pa  ni  kaj  dosti  pomagalo .  V  mali  taverni ,  kjer  sem  ob  spremljavi  sladkobnih  tremolov  Fado  pevca  večerjala ,  ja  bila  vedno  ista  zgodba .  Birtov  sin ,  ki  je  delal  za  šankom ,  je  odprtih  ust  strmel  vame  in  mehanično  vršil  naročila ,  ne  da  bi  vsaj  za  trenutek  odvrnil  lepljive  oči .  Buljil  je  kot  uročen ,  vse  dokler  nisem  pogoltnila  sladice  in  poravnala  zapitka .  V  Lizboni  je  bilo  veliko  visokih ,  lepih  Brazilcev .  Brezskrbno  so  žvižgali  za  mano  in  me  vsakič  dvignili  za  nekaj  centimetrov  nad  mojo  povprečno  berlinsko  višino ,  ampak  ti  pritlikavi  Portugalci  so  bili  toksično  pusti .  V  prepihu  njihove  lišajaste  sape  bi  še  kaktusu  ovela  radost  življenja .

Nekega  dne  sem  se  iz  vladne  četrti ,  ki  je  ležala  tik  ob  reki  Tejo  in  kjer  je  bila  končna  postaja  tramvajske  linije ,  hotela  odpeljati  domov .  Vsi  čakajoči  so  bili  državni  uradniki .  Izgledali  so  kot  pač  uradniki  kjerkoli  na  svetu :  sveže  obriti  moški  srednjih  let  v  brezhibnih ,  belo - modro  črtastih  oblekah ,  belih  srajcah ,  z  nepogrešljivimi  aktovkami  v  rokah .  Tramvaj  je  bil  skoro  prazen ,  vstopilo  nas  je  mogoče  šest ,  sedem  ljudi .  Ker  nisem  imela  daleč ,  sem  obstala  na  zadnji  platformi .  Sunkovito  je  cuknilo ,  možiclji  z  aktovkami  pa  so  se  iz  neznanega  razloga  drenjali  okoli  mene .  Z  vseh  strani  so  rinili  vame ,  v  popolni  tišini ,  samo  poklenkavanje  tirnic  je  bilo  slišati .  Z  roke ,  s  katero  sem  se  držala  za  drog ,  je  visela  bela  plastična  vrečka  in  škratje  so  vanjo  začeli  zasajati  manikirane  nohte .  Kot  podgane ,  me  je  spreletelo .  Cefrali  so  PVC ,  se  drgnili  obme  in  me  dezodorirali  z  vonjem  mente ,  dokler  mi  ni  postalo  pretesno .  Oprostite ,  sem  rekla  in  se  izmuznila  iz  obroča .  Po  nekaj  korakih  navzdol  po  vagonu  sem  obstala .  Imela  sem  le  še  dve  postaji ,  vse  se  je  zdelo  v  redu .  Nenadoma  me  je  počil  grozovit  udarec  po  zadnjici .  Šokirana  sem  se  ozrla .  Za  mano  sta  nepremično ,  s  koleni  skupaj  kot  potuhnjeni  muhi  cece ,  sedela  državna  uradnika .  Aktovka  na  kolenih ,  konice  prstov  na  ročaju ,  sta  prišpičenih  ustnic  svetohlinsko  gledala  predse .  Halucinacija  ali  mi  je  res  nekdo  eno  pripeljal ?  Na  naslednji  postaji  sem  izstopila  ter  pokasirala  klofuto ,  da  mi  je  zazvonilo  v  ušesih .  Bliskovito  sem  se  obrnila ,  videla  modro  roko  z  belimi  črtami  izginjati  skozi  okno .  Nedvomno  nikakršna  halucinacija .  Tramvaj  je  speljal ,  meni  pa  se  je  strgala  vrečka .  Lovila  sem  kotaleče  se  paradajze  in  jih  z  vso  silo  metala  v  naftalinaste  ksihte  za  šipo .

Ko  sva  naposled  upočasnili  korak ,  sem  izvedela ,  da  je  tip  potegnil  nož .  Od  začetka  nam  je  pošiljal  grde  poglede ,  sikal  psovke  in  potem  je  izvlekel  bodalo .  Precejšna  zmešnjava  vse  skupaj ,  a  verjela  sem  ji ,  za  hec  gotovo  ne  bi  drvela  tako  daleč .

Nič  čudnega ,  da  je  Johannes  oddajo  naredil  ravno  takrat .  Na  ja ,  samo  da  je  Zid  omahnil .

Noč  in  dan  sem  prežala  pred  TV  sprejemnikom ,  žejna  svežih  scenarističnih  utrinkov ,  dokler  nisem  uvidela ,  da  je  ekran  satanov  uč ,  še  nevarnejši  od  laminga .  Razvila  sem  novo  metodo .  Da  bi  napisala  " Lump  Sugar " ,  sem  odprla  slovar  in  slepo  izbrala  osem  besed  -  štiri  besedne  pare ,  ki  so  poskrbeli  za  dramaturgijo :

V  tretjem  mesecu  bivanja  v  New  Yorku  -  denarnica  je  že  jetično  hropla  -  sem  pljunila  v  roke  in  začela  intenzivno  iskati  delo .  Spraševala  sem  znance  levo  in  desno ,  pa  tudi  tujce ,  če  morebiti  kaj  vejo .  Nič ,  razen  ponudb  za  natakarico  ali  prodajalko .  Pri  Yum - Yum  Burgerju  za  pet  dolarjev  na  uro  upogibati  hrbet ?  Njet ,  hvala .  Še  enkrat  sem  akribično  prečesala  zbirko  naslovov  in  ustavila  prst  na  S / M  navdušencu ,  ki  je  ljubil  umetnost .  Ko  sem  tudi  njemu  odrecitirala  proletarsko  kitico ,  je  bil  nemudoma  mnenja ,  naj  se  poskusim  kot  domina .  Sestavil  je  listo  udarnih  S / M  klubov ,  dejal ,  naj  jih  po  vrsti  obdelam ,  in  da  me  bo ,  če  uspem ,  ob  priliki  obiskal .  Taki  odločnosti  se  ni  bilo  mogoče  upreti .  V  bordel  me  niti  deset  bikov  ne  bi  več  zvleklo ,  ampak  vloga  domine  bi  bila  morda  zanimiva .

“ Make  yourself  comfortable , ”  je  med  obratom  na  petki  ležerno  navrgla .  Prismodila  sem  čik  in  se  razkomodila  v  naslonjaču .  Čez  čas  sem  se  vprašala ,  kje  se  ženska  tako  dolgo  obira .  Vstala  sem  in  razglasila  po  hodniku  navzdol :

Naslednji  klub  z  liste  se  je  nahajal  v  kleti .  Bizarna  mišnica  s  tako  nizkim  stropom ,  da  nisem  mogla  niti  stati  pokonci .  Ergonomsko  nevzdržno ,  mučilna  celica ,  dobesedno ,  to  je  bilo  ženskam  vtetovirano  na  telo .  Menežer  the  vic  me  je  posredoval  v  tretji  klub ,  ki  je  bil  ruiniran ,  kar  je  vedel  cel  New  York ,  samo  jaz  ne .  Imeli  so  racijo ,  pri  kateri  je  v  mreži  obtičala  mladoletna  ubežnica  iz  strogo  verne  grško - ortodoksne  družine .  Ta  je  bila  dvignila  vik  in  krik ,  premaknila  vse  juristične  vzvode  in  razpisala  visoko  nagrado .  Prefrigani  narednik ,  ki  je  na  vsakem  vogalu  imel  uhlje ,  je  mastno  pokasiral ,  vplivna  grško - ortodoksna  skupnost  pa  je  pri  oblasteh  dosegla  začasno  zaprtje  kluba .  Lastnica  je  na  sodišču  trdila ,  da  o  mladoletnosti  omenjenega  dekleta  ni  vedela  ničesar ,  da  je  žrtev  prevare .  Uspelo  ji  je  dokazati ,  da  se  v  klubu  ni  dogajalo  nič  ilegalnega .  Kar  je  sodniku  zamolčala ,  je  bilo  še  eno  njenih  deklet ,  ki  je  v  istem  času  izginilo  brez  sledu .  Truplo  je  bilo  mesece  kasneje ,  ko  sem  imela  že  status  domine  profesionalke ,  najdeno  nekje  upstate  New  York .  Dekle  je  do  obisti  viselo  na  igli ,  bilo  jo  je  šala  z  nekaj  tisočaki  speljati  tja  gor ,  pod  pretvezo ,  da  gre  za  vlogo  v  porno  filmu .  V  resnici  je  šlo  za  snuff  film ,  v  katerem  nič  hudega  sluteča  porno  zvezdica  v  zadnji  sceni ,  za  boljši  stimulus ,  izgubi  pravo  in  edino  življenje .  Dedec ,  ki  je  dekle  zmamil ,  je  bil  informiranim  S / M  krogom  znan  pod  imenom  Grobar .  Svoboden  kot  čuk  na  vereji ,  bogatejši  za  prgišče  denarja ,  se  je  sprehajal  naokrog  in  vohljal  za  naslednjo  žrtvijo ,  medtem  ko  so  si  njegovi  super  bogati  odjemalci  v  mega  centrih  nadmoči  prešali  zadnje  fižolčke  iz  dehidriranih  mošenj .

Večina  obiskovalcev  je  bila  majhna ,  debela  in  grda .  Nekateri  so  bili  tudi  veliki ,  suhi  in  grdi .  V  grobem  so  se  delili  na  sadiste  in  mazohiste .  Zadnjih  je  bilo  bistveno  več ,  moja  sreča ,  saj  sem  sadiste  nerada  obdelovala .  Le  kdo  bi  se  prostovoljno  pustil  pretepati  enemu  teh  idiotov .  Telefon  dama  je  poznala  naše  preference ,  a  kljub  temu  smo  v  sprejemnico  vedno  lomastile  v  polni  postavi ,  da  bi  stranka  ne  bila  oropana  vtisa  bogate  izbire .  Moja  pripravniška  doba  je  minila  pod  mottom  Learning  by  doing .  Šefica  mi  je  razložila  nekaj  osnovnih  prijemov ,  nakar  me  je  vzela  s  sabo  v  sobo  in  mi  demonstrirala  live ,  kako  se  zgrabi  bika  za  roge .  Časa  za  fušanje  mi  ni  naklonila ,  cepljeno  s  kopico  brezpogojno  obveznih  tehničnih  smernic ,  me  je  napodila  v  ogenj  po  kostanj .  Detajlov  in  variacij  so  me  naučili  klienti  sami  -  enoumna  latovščina  njihovih  lakotnih  trupov  je  bila  porok  za  uspešnost  moje  intenzivne  večerne  šole .

Je  bil  to  slučaj ,  sva  ju  s  kolegico  privedli  vkup ,  se  vrgli  na  kavč ,  prižgali  cigareto  in  opazovali ,  kako  se  junaka  zabavata .  Vsake  toliko  sva  navrgli  besedo  spodbude .  Lahko  prislužen  denar .

V  klubu  sta  bila  zaposlena  tudi  dva  moška .  Prvi  je  bil  travestit ,  že  operiran ,  prsi  so  bile  v  polnem  razcvetu  in  seveda  je  igrala  domino .  Drugi  je  bil  pravi  moški  in  je  izigraval  čistilko .  Ime  mu  je  bilo  Boris ,  prihajal  je  iz  Jugoslavije  in  ves  čas  govoril :

" Hath  he  not  sent  me  to  the  men  who  sit  on  the  wall ,  that  they  may . . .  drink  their  own  piss  with  you ? " ,  Druga  knjiga  kraljev ,  18:27 ,  kar  po  domače  rečeno  pomeni :  Ali  me  ni  k  možem  na  zidu  poslal ,  da  bi  s  teboj  njim  lastno  scanje  popili ?  V  tem  tonu  je  šlo  naprej :

" Na ,  to  je  največ ,  kar  se  je  dalo  narediti  iz  očeta . "

Strašno  mi  je  šel  na  živce ,  toda  bil  je  konstanten  vir  zaslužka ,  tako  rekoč  grenki  vsakdanji  kruhek .  Bil  je  tipičen  primer  mazohista ,  ki  je  v  bistvu  sadist .  Suženj  je  bil  le  epizoda ,  v  katero  je  smuknil  po  zaključku  dnevnih  transakcij .  Moj  najljubši  suženj  in  sploh  naj - klient  pa  je  bil  pravi ,  polnokrvni  suženj .  Čisto  nor  je  bil  name ,  čeprav  sem  ravnala  z  njim  v  najboljšem  primeru  svinjsko .  Brezpogojno  je  ubogal ,  ne  glede  na  to ,  kako  zloben  je  bil  ukaz .  Čim  hudobnejši ,  tem  raje .  Ako  sem  po  končani  seansi  sedela  na  postelji  in  kadila  cigareto ,  je  obmiroval  poleg  mene  v  pudelski  pozi  in  vzhičeno  bevskal ,  hov - hov ,  tvoj  pepelnik  sem !  Njegova  naivna ,  odkritosrčna  vdanost  mi  je  zmehčala  srce .  Kako  je  izrekel ,  hočem  ti  lizati  čevlje ,  pojesti  ka - ka ,  piti  lu - lu ,  je  bilo  razorožujoče .  Zanj  to  ni  bila  igra .  Ponavadi  so  klienti  za  konec  pričakovali  malo  neobveznega  čveka ,  kot  neke  vrste  most  v  svet  zunaj .  On  pa  je  nemoteno  nadaljeval ,  klečal  pred  menoj  in  moledoval ,  naj  prosim  migam  z  ri - to  ali  mu  ugasnem  cigareto  v  ustih .  Ponotranjiti  je  hotel  preprosto  vse  odpadke ,  ki  sem  jih  zmogla  proizvesti .  Najraje  bi  ga  kar  vzela  domov .

" Odkrito  rečeno ,  se  mi  ne  svita . "
