 
Naslednje  tedne  sem  jedel  le  sendviče  ali  kakšne  sladkarije  iz  fakultetnega  bifeja  in  pil  čaj  po  slamici ,  ker  sem  lahko  medtem  z  drugo  roko  tolkel  po  tipkovnici .  Spal  sem  največ  po  pet  ur  na  noč ,  zadnji  mesec ,  ko  sem  pristopil  h  končni  montaži  izdelanih  sklopov ,  pa  le  po  tri  ali  štiri  ure .  Moj  spanec  je  bil  svinčeno  težak ,  še  najbolj  podoben  komi ,  zbujal  pa  sem  se  nenadno ,  prepoten  in  ves  drgetajoč ,  in  si  vsakič  grenko  očital ,  da  sem  spet  zapravil  nekaj  dragocenega  časa .

Na  svoj  > Zagovor  doktorata  in  demonstracijo  delovanja  HR - 1 < ,  kot  je  pisalo  na  razglasni  tabli ,  sem  odtaval  topo ,  kot  mesečnik . 

Za  to  njegovo  dejavnost  ne  ve  nihče  od  njegovih  znancev .  Še  celo  Ziggyju ,  našemu  sosedu  in  njegovemu  najboljšemu  prijatelju ,  s  katerim  občasno  lovita  postrvi  v  Meadowlake  jezeru ,  se  o  tem  nič  ne  sanja .  Poleg  mene ,  ki  mu  pri  tem  vseskozi  pomagam ,  sta  s  tem  seznanjena  le  gospa  Preston  in  od  lanskega  božiča  dalje  tudi  gospodič  Leslie .  Tedaj  smo  praznovali  njegov  štirinajsti  rojstni  dan  in  zato  je  dr.  Preston  menil ,  da  je  dovolj  star ,  da  bo  lahko  razumel ,  da  mora  to  ostati  naša  strogo  varovana  družinska  skrivnost . 

Potem  sem  moral  dobiti  nekakšno  opravičilo ,  da  delam  še  naprej  na  drugem ,  zamolčanem  modelu ,  ki  sem  ga  seveda  označil  s  HR - 13 .  Z  Ziggyjem  sem  se  bil  na  skrivaj  dogovoril ,  da  mi  je  prav  tedaj  zaupal  fiktivno  naročilo ,  naj  mu  izdelam  popolnoma  samodejno  napravo  za  nego  rastlin  v  njegovem  zimskem  vrtu .  S  tem  sem  dosegel  namen ,  da  bom  lahko  pred  Betty  in  Lesliejem  opravičil  nadaljnje  dolge  ure  bivanja  v  kleti .  Še  sam  ne  vem ,  zakaj  sem  vse  to  počel ,  zakaj  sem  še  vztrajal  pri  novih  in  novih  izpopolnitvah .  Je  bil  to  bolestni  perfekcionizem ,  kompleks ,  trma ,  slepa  raziskovalna  strast ,  stalna  želja  po  samopotrjevanju ?  Ali  pa  mogoče  vsakega  nekaj .

» Betty ,  daj ,  pomiri  se  no , «  sem  ji  vpadel  v  besedo .  » Saj  priznam ,  zdaj  ko  sem  ponovno  premislil ,  da  vse  skupaj  ni  videti  posebno  lepo .  Prav  gotovo  pa  ne  skozi  tvoje  oči .  Ampak  jaz  sem  nujno  potreboval  objektivni  test ,  ali  sem  zares  uspel ,  razumeš ?  Nekaj  kot  skrito  kamero ,  veš . «

» Betty ! «

» Nič  Betty !  Prav  bi  ti  bilo ,  nemarnež .  Da  bi  tudi  ti  videl ,  kaj  se  pravi  tako  podlo  podtakniti  … «

» Uh , «  sem  rekel  poklapano  in  odpil  nekaj  malega  iz  kozarca .  » Vseeno  pa  mi  zaupaj  nekaj ,  Betty .  Kaj  je  bilo  tisto ,  kar  ti  je  pomagalo ,  da  si  ga  da  si  naju  razkrinkala ?  Se  je  HR - 13  le  nekako  izdal ,  s  kakšno  malenkostjo ? «

Betty  je  odkimala .  » Ne ,  prav  v  ničemer .  Herman  nama  je  stregel ,  poiskal  nama  je  karte ,  ponudil  nama  je  stola  in  prinesel  čaj  ter  pecivo .  In  prav  on  je  bil  tisti ,  ki  me  je  napeljal ,  da  sem  posumila . «

Seveda  sem  se  njenemu  vražjeverju  samo  nasmehnil .  HR - 13  nama  je  stregel  z  zajtrkom  in  čez  Bettyjino  ramo  sem  videl ,  da  se  je  tudi  on  nasmehnil .  Skrivaj ,  tako  da  sem  to  videl  samo  jaz ,  ne  pa  tudi  Betty .  Čeprav  sem  s  tem  dobil  zaveznika  oziroma  somišljenika ,  me  je  ta  njegov  smehljaj  spet  nekako  ujezil .  Bil  je  kot  vedno  nekam  preveč  vzvišeno  prepričan  vase .  Preveč  hudičevo  samozavesten .  Ta  cepec .  Čeprav  HR - 13  tako  docela  in  v  vseh  podrobnostih  spominja  name ,  včasih  začutim  prav  nerazumljiv  odpor  do  njega .  Mogoče  prav  zato ,  ker  je  tako  popolnoma  identičen  meni .  Takole  zjutraj ,  preden  se  pošteno  ne  zdramim  in  se  do  konca  ne  uredim ,  izgleda  on  celo  bolje  od  mene .  Prekleto  bolje .  Ne  le  da  je  videti  popolnoma  enak ,  kot  sem  jaz ,  nima  tudi  nobene  od  mojih  napak  in  mojih  pomanjkljivosti .  Je  preveč  popoln .  In  zato  mi  ga  sploh  ni  težko  sovražiti .

» To  je  moralo  biti  kmalu  po  Lesliejevem  rojstvu , «  je  rekel  prepričano .  » Tedaj  sem  se  šele  pripravljal  na  sestavljanje  modela  HR - 2 .  Vrnil  sem  se  z  daljšega  službenega  potovanja  in  Betty  mi  je  povedala ,  da  so  se  pred  dnevi  na  pročelju  naše  hiše  motali  nekakšni  električarji .  Prosili  so  jo ,  naj  jim  odklene  tudi  našo  klet ,  kjer  da  morajo  poiskati  nekakšno  skrito  okvaro  na  napeljavi . «  Zmajal  je  z  glavo .  » Spominjam  se ,  da  se  mi  je  to  že  tedaj  zdelo  nekoliko  sumljivo ,  zato  sem  pregledal  vso  svojo  opremo  in  ugotovil ,  da  ne  manjka  prav  ničesar .  Iz  elektronskih  komponent ,  ki  sem  jih  bil  nabavil  za  montažo  novega  modela ,  pa  se  tudi  ni  dalo  prav  nič  sklepati ,  saj  bi  lahko  služile  za  nešteto  različnih  namenov .  Odtlej  dalje  sem  redno  zaklepal  svoj  del  kleti  in  ključek  nosil  vseskozi  s  seboj .  Vendar  sem  na  celo  to  reč  kmalu  pozabil .  Pa  očitno  ne  bi  smel . «

Že  naslednji  dan  zvečer ,  takoj  ko  je  gospod  prišel  iz  službe ,  je  treščilo  drugič .  Quinlay  je  res  reagiral .  A  reagiral  je  na  tako  grozljiv  način ,  kot  ga  nihče  od  nas  ni  mogel  pričakovati .

In  potem  nenaden ,  silovit  vzbuh ,  na  stotine  sonc  mi  plane  v  oči ,  silovit  smrad  po  nečem  ožganem  mi  sili  v  nosnice .  Ko  spet  odprem  oči ,  vsenaokrog  mene  razposajeno  plešejo  nekakšni  črni  kolobarji ,  vsak  predmet  v  sobi  ima  rdečkasto  obrobo . 

Ko  je  Leslie  odšel ,  se  je  oglasil  Herman .  Čisto  potiho .  » Ali  vas  lahko  vprašam  nekaj  osebnega ,  gospod ? «

» Ko  bi  bilo  naneslo  tako ,  gospod ,  da  bi  vas  moral  v  celici  namesto  HR - 13  zamenjati  jaz ,  ali  bi  tudi  tedaj  čutili  enako ,  kot  čutite  zdaj ? «

Herman  mi  ni  odgovoril .  Kar  stal  je  tam ,  sredi  sobe ,  molčal  in  me  nepremično  gledal .  Šele  čez  čas  sem  dojel ,  da  ne  potrebujem  njegovega  odgovora .  Prav  nikogar  na  svetu  ne  bi  bilo  treba ,  ki  bi  moral  siliti  Hermana  v  tako  dejanje .

Koraki .

To ,  kar  mi  ponuja  Kovon ,  je  samo  iluzija .  Iluzija ,  da  imam  sicer  možnost  izbire ,  da  pa  je  le  ena  izbira  prava .

Pod  stropom  se  zdaj  začno  vrteti  trije  svetli ,  iskrivi ,  barvasti  obroči .  Drugo  dejanje .

Z  dekletom  nasmejanih  oči  lešnikove  barve  in  jamicami  v  kotičkih  ust .  Z  mojo  prvo  resno  ljubeznijo .  Z  mojo  drago ,  neločljivo  ljubico ,  s  katero  sva  na  Zemlji  preživela  toliko  nepozabnih  ur .  Na  tej  odpravi  sva  sklenila  začasno  zamrzniti  najin  odnos ,  ker  je  bilo  tukaj  vsakršno  ljubimkanje  ne  le  neumestno ,  ampak  tudi  nemogoče .  Tudi  kovanje  lepih  načrtov  za  najino  skupno  bodočnost  sva  sporazumno  preložila  na  čas  po  povratku .

Pa  vendar  sva  še  takrat  čutila  prav  vse  enako  in  oba  hkrati .  Walta  je  bolelo  njegovo ,  povsem  nepoškodovano  desno  koleno ,  ko  sem  si  desno  koleno  razbil  jaz ,  mene  pa  je  tri  dni  skelel  popolnoma  zdrav  kočnik ,  dokler  Waltu  niso  izdrli  njegovega ,  gnilega .

Kovon  hodi  za  mano ,  temen ,  grozeč . 

Doma  sem .  V  svoji  najstniško  opremljeni  sobi ,  ki  si  jo  delim  z  Waltom .  Na  svoji  postelji .  Torej  sem  samo  sanjal .  Moja  rjuha  je  vsa  premočena  od  potu ,  moj  zglavnik  na  tleh .  Waltova  postelja  pa  je  že  zgledno  pospravljena ,  odeja  zategnjena ,  na  nočni  omarici  Welsov  > Boj  z  Marsovci <  z  zataknjenim  listkom .  Skozi  okno  vidim  očeta ,  kako  zlagoma  prekopava  vrtno  gredico .  V  senci  košate  lipe ,  ki  se  ji  veje  majejo  v  vetru ,  dremlje  Runo .  Iz  kuhinje  se  sliši  žvenket  posodja ,  na  štedilniku  cvrči  slanina  in  vabljive  vonjave  se  širijo  vse  do  mojih  nosnic . 

Pridržim  sapo ,  se  z  obrazom  čisto  približam  špranji  in  tenko  prisluškujem ,  celo ,  neskončno  dolgo  minuto .  Nič .  Prav  nobenega  zvoka .  Niti  senčice  kakega  gibanja  v  osvetljenem ,  čisto  zapuščenem ,  gluhem  hodniku .  Neskončno  previdno  dvignem  nogo  in  se  s  konico  čevlja  narahlo  dotaknem  vrat .  Nič  se  ne  zgodi .  Nobene  kazni  ni ,  nobene  iskre ,  nobenega  električnega  sunka .  Prav  narahlo  odrinem  vrata  s  čevljem ,  pripravljen ,  da  ob  najmanjšem  znaku ,  da  je  kaj  narobe ,  planem  nazaj ,  v  varno  ozadje  celice .  Vrata  se  neslišno  in  gladko  zavrtijo  v  tečajih  in  špranja  se  razširi  v  izhod ,  dovolj  širok  za  moja  ramena .  Spet  se  obotavljam .  Čakam ,  prisluškujem ,  oprezam .  Sedaj  vidim  prav  tja  do  konca  bleščeče  osvetljenega  hodnika .  Znana  vrsta  enakih ,  zaprtih ,  oštevilčenih  vrat .  V  hodniku  ni  nikogar ,  tudi  začetek  stopnic  je  prazen .  Le  kam  naj  bi  Kovoni  odšli ?  So  se  odpravili  iskat  Walta  in  njegove  po  Xanadisu ,  kar  tako ,  na  slepo ?  Pa  menda  ne  kar  vsi  hkrati ,  ne  da  bi  pustili  stražo ?  Koliko  jih  sploh  je  na  asteroidu  pet ,  dvajset ,  sto ?  Nikoli  nisem  videl  več  kot  enega ,  tistega ,  ki  me  zaslišuje .  Če  je  to  sploh  vedno  isti .  Tudi  ob  njihovem  napadu  nisem  videl  sploh  nikogar  od  njih .  Le  eksplozijo  zabojnika ,  nato  pa  tisto  zahrbtno  meglico  plina ,  ki  me  je  omamila .

To  rahlo ,  zapeljivo  pozibavanje  v  bokih  bi  spoznal  kjerkoli  in  kadarkoli .  Lydia !  Veselje ,  da  je  živa ,  me  vsega  preplavi ,  grlo  se  mi  zadrgne ,  čutim  solze  v  kotičkih  oči .  Diham  sunkovito ,  pretrgano ,  spešim  svoje  hlastne ,  nerodne  korake ,  se  spotikam  po  neravnih  tleh .  Potem  Lydia  iztegne  roki  meni  nasproti  …

V  trenutku  sem  buden  kot  ris ,  ledena  groza  me  grabi  za  srce ,  srh  mi  gre  po  hrbtenici .

Ian  se  je  že  zelo  zgodaj ,  ko  je  imel  komaj  šest  ali  sedem  let ,  prepričal ,  da  zanj  sploh  ni  zdravo  komer  koli  razlagati  o  tem ,  da  se  zna  pomenkovati  z  živalmi .  Ali  da  zna  vsaj  razumeti  marsikatero  od  njih .  Ko  je  prvič  nekomu  naivno  omenil  nekaj  o  tem ,  je  bil  deležen  ostrega  in  vsesplošnega  zasmehovanja ,  kar  ga  je  takoj  izmodrilo .  Odslej  je  to  obdržal  samo  zase .

» Če  vas  prav  razumem ,  gospod  Slosher , «  je  ugibal  Ian ,  » se  vi  pravzaprav  pečate  z  neke  vrste  …  kako  bi  se  izrazil  …  turistično  dejavnostjo ? «

» Ponujate  jim ? «  je  začudeno  rekel  Ian .  » Pa  niso  potem  razočarani ,  ko  na  koncu  vendar  ne  dobijo  obljubljenega ?  Ali  vas  nihče  ne  proglasi  za  goljufa ,  ali  ne  protestirajo ,  ko  navsezadnje  spoznajo ,  da  ste  jih  le  navlekli ? «

» To  ti  tudi  ne  bi  svetoval , «  ga  je  prekinil  Slosher .  » Sicer  pa  ne  bi  imel  nobenih  šans ,  če  bi  tudi  poskušal  kaj  gobezdati .  Še  tako  lahkoveren  novinar  bi  terjal  vsaj  minimalne  dokaze  od  tebe ,  preden  bi  šel  kaj  objavljat .  Ti  pa  ne  bi  imel  več  dovolj  časa ,  da  mu  jih  preskrbiš ,  verjemi  mi  na  besedo . «  V  Slosherjevem  tihem  glasu  je  zvenela  taka  ledenomrzla  grožnja ,  da  je  Ian  začutil  zono  vzdolž  hrbtenice .

» Ker  imam  vse  preveč  izkušenj  s  podobnimi  rečmi ,  zato . «  Iz  prašičjih  oči  je  v  Iana  zdaj  zavrtal  pogled ,  mrzel  in  oster  kot  bodalo .  » Če  se  po  nepotrebnem  in  prezgodaj  dvigne  prah ,  vedno  pridrvi  kakšen  zagnanec  od  tiste  ekološke  svojadi  in  začne  zganjati  kakšnega  hudiča .  Ne  maram  težav ,  ne  maram  dodatne  izgube  časa  in  zlasti  ne  maram ,  da  bi  moral  komur  koli  plačati  kaj  več ,  da  neha  točiti  krokodilje  solze  v  zvezi  s  skrunitvijo  narave  ali  podobnih  sentimentalnosti .  Tvoja  naloga  je ,  da  vsa  ugibanja  v  kali  zatreš .  Reci ,  da  se  bom  najbrž  sploh  premislil ,  kajti  tukaj  da  mi  je  vse  predrago  in  mi  v  bistvu  sploh  ni  všeč .  Razloži ,  da  imam  v  mislih  neko  drugo ,  boljšo  lokacijo .  Potem  ko  bo  vse  nared  in  ko  bo  praktično  prepozno  za  kak  resen  odpor ,  pa  bomo  štartali  bum !  z  vsem  naenkrat ,  da  bodo  domačini  kar  ostrmeli .  Blitzkrieg ,  razumeš ,  prijateljček ? «

» Razumem , «  je  pritrdil  Ian .  Bilo  je  modro  pritrjevati  vsakemu ,  ki  je  uporabljal  tujke ,  posebno  tiste  nerazumljive ;  to  je  človeku  dvigalo  veljavo  v  očeh  sogovornika .  Dvignil  je  svoj  vrč  s  pivom  in  posrkal  še  zadnje  kaplje .  To  je  zaleglo  in  debeluh  je  oblastno  pomigal  natakarju ,  naj  obema  prinese  še  piva .

Dan  se  je  začel  prevešati  v  spokojno  lep  večer ,  vendar  le  počasi  in  obotavljaje ,  kot  da  bi  mu  bilo  žal  odhajajoče  lepote  poznega  avgustovskega  popoldneva .  Ian  se  je  ozrl  po  trepetavih  krošnjah  jagnedi ,  kjer  je  veter  menjaje  ponujal  očem  veselo  svetlejšo  in  svečano  temnejšo  stran  drevesnih  listov . 

» Vem , «  mu  je  otožno  potrdil  Ian .  » A  to  vam  ne  bo  dosti  pomagalo ,  zdaj  ne  več .  Ko  pridejo  semkaj  vsi  tisti  … « 

Srnjak  je  še  kar  strmel  Ianu  v  oči ,  dolgo ,  neskončno  dolgo  minuto ,  in  njegov  pogled  je  bil  vprašujoč ,  poln  neme  žalosti ,  predvsem  pa  star ,  star  kot  svet .  Potem  je  sunkoma  obrnil  glavo  in  zaprhal ,  vse  srne  so  dvignile  glave  in  se  zravnale  v  drhtečem  pričakovanju ,  hip  zatem  pa  se  je  vsa  čredica  srnjadi  skokoma  pognala  v  podrast  in  izginila .

» Kaj  pa  je  bilo  to ?  Ta  grdi  zvok ? «  je  povprašal  Ian .

Ian  se  je  zahihital .  » Navsezadnje  se  spodobi ,  da  vsaj  nazdraviva  slavnemu  pokojniku  s  tole  dobro  pijačo ;  končno  sva  si  jo  kupila  za  njegov  denar . «
