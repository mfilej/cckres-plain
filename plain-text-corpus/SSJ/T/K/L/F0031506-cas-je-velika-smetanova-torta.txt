 
Lana  ga  je  začudeno  pogledala .

Parkirala  sta  na  velikem  parkirišču .  Očka  je  v  eni  roki  nesel  torto ,  z  drugo  pa  držal  Lano .  Šla  sta  mimo  vratarja  in  skozi  debela  premična  vrata .  Lana  je  zagledala  ogromno ,  strašno ,  gromozansko  baburo  in  takoj  ji  je  bilo  jasno ,  koga  vidi .  " To  je  pa  mačeha  iz  Pepelke ,  Jankota  in  Metke ,  pa  Sneguljčice ,  a  ne ? "  je  vprašala .  " Ne , "  je  rekel  očka ,  " to  je  služba . "  Potem  sta  sedla  na  stole ,  oče  je  nekaj  tipkal  na  računalnik ,  služba  pa  je  s  svojimi  ogromnimi  in  kosmatimi  rokami  segala  po  torti  in  jo  počasi  mljackala .  " Griz ,  mljac ,  slurp , . . . "  je  delalo  in  Lana  se  je  na  smrt  dolgočasila .  Malo  je  tudi  zaspala .  Saj  ni  hotela ,  a  si  ni  mogla  pomagati .  Ko  je  spet  odprla  oči ,  marcipanovega  konjička  ni  bilo  več  na  torti .  Pa  tudi  torte  ni  ostalo  prav  več  veliko .
