 
Izpad  toka  je  popolnoma  ohromil  vse  veleblagovnice  in  večje  trgovine ,  ki  so  vezane  na  elektronsko  odčitavanje  cen  ter  na  električne  blagajne .  Nasprotno  pa  se  pred  nekaj  starimi ,  sicer  skoraj  opustelimi  trgovinicami  v  stranskih  ulicah  kar  tare  kupcev .  Iz  ene  od  njih ,  kjer  na  pultu  gorijo  sveče ,  zaslišim  veselo  cingljanje  zastarele  mehanske  registrirne  blagajne . 

Enako  velja  za  prebivalce  Fairfielda ,  takoj  doda  Martin ,  pravzaprav  pa  tudi  za  celoten  Mega  West .  Prav  kmalu  se  bo  namreč  v  celotnem  megalopolisu  začel  pekel ,  ko  bodo  porabniki  pojedli  zadnje  mrvice  lastnih  in  naropanih  zalog ,  nato  pa  uvideli ,  da  ni  več  ničesar ,  kar  bi  lahko  kupili ,  zamenjali ,  pridelali  ali  oplenili .  Situacija  se  bo  še  dodatno  zaostrila ,  ko  se  bodo  povsod  izpraznili  tudi  akumulatorji  in  baterije .  Midva  morava  zdajle  nemudoma  od  tukaj  pobrati  vse ,  kar  je  količkaj  uporabnega ,  in  se  nato  brž  pridružiti  onimi  trem  v  Espartu .  Tam  se  bomo  potem  posvetovali ,  kaj  in  kako  naprej . 

“ Zaboga ,  Helena , ”  izdavim ,  “ saj  ti  ne  moreš  .  .  .  saj  ti  ne  moreš  biti  tukaj !  To  je  nemogoče .  Kako  si  .  .  .  kje  si  bila  .  .  .  kako  si  uspela  .  .  . ”

Šele  ta  hip  se  spomnim  na  Martina ,  ozrem  se  čez  ramo ,  a  njega  ni  tukaj ,  obzirno  se  je  bil  umaknil  nekam  ven .  Še  vedno  trdno  držim  Heleno  v  svojem  objemu ,  njena  glava  je  zagozdena  pod  mojo  brado ,  mrmra  mi  nekaj  nerazločnega ,  a  ne  vem  prav  kaj  vse  kar  je  zdaj  pomembno ,  je  to ,  da  sva  spet  skupaj  in  zdaj  se  lahko  zgodi  karkoli ,  karkoli ,  pa  mi  tega  ne  bo  mar . 

Zdaj  si  sploh  ne  prizadevam  več ,  da  bi  od  vsega  tega  še  kaj  dojel .  Saj  v  resnici  ni  nič  od  tega  zares  pomembno  pomembno  je  samo  in  edino  to ,  da  sva  se  z  Heleno  spet  našla .  Potem  pa  se  zdrznem ,  ko  se  spomnim ,  da  tukaj  trativa  dragocene  minute ,  medtem  ko  naju  Martin  nestpno  čaka ;  ozrem  se  in  ga  zagledam ,  ko  pravkar  vstopa  v  sobo .  Helena  ga  molče  objame ,  iz  njenih  solznih  oči  pa  sije  hvaležnost ,  da  me  je  pripeljal  k  njej ,  ki  mu  očitno  govori  razločneje  kot  še  toliko  besed .  Vendar  pa  naju  Martin  kar  takoj  vrne  iz  oblakov  na  zemljo .

“ Saj  gremo  itak  vsi  tja , ”  ji  Martin  vskoči  v  besedo ,  “ kar  nas  je  tukaj .  In  odpotovati  moramo  čimprej ,  takoj ,  da  uidemo  plazu  beguncev  z  juga  in  jugovzhoda ,  ki  se  je  najbrž  že  začel  prožiti .  Si  sploh  lahko  predstavljate  tiste  nepregledne  množice ,  ki  bodo  pridrle  iz  sektorja  Richmond ,  pa  iz  distriktov  Concord ,  Berkeley ,  Oakland ,  da  ne  govorim  o  celi  regiji  San  Francisca ?  Naša  velikanska  prednost  pred  večino  je  v  tem ,  da  smo  že  zdaj  tako  zelo  na  severu  in  te  prednosti  ne  smemo  zapraviti  z  nikakršnim  obotavljenjam .  Edino  tisti  iz  distrikta  Sacramento  so  še  bolj  severno  od  nas ,  a  oni  se  bodo  podali  zvečine  po  drugi  cesti ,  preko  Woodlanda .  Ko  pa  pridemo  do  Esparta ,  bomo  vsej  tej  množici  dokončno  ušli . ”

“ Nič  ne  skrbita , ”  pravi  Martin ,  “ naučila  se  bosta  v  nekaj  urah ,  saj  sem  se  jaz  tudi .  Pa  samo  enkrat  sem  vmes  treščil  s  Sivca ,  takrat  ko  sem  postal  že  malo  preveč  objesten . ”

“ No , ”  pravim  in  se  vedro  nasmehnem ,  pri  čemer  si  prizadevam ,  da  bi  moj  glas  zvenel  čimbolj  spodbudno ,  “ če  ni  hujšega ,  bo  to  kar  šlo .  Kdaj  odrinemo ? ”

Z  drugimi  vred  strmim  v  nepregledni  tok  beguncev ,  ki  se  tam  daleč  za  nami  in  globoko  spodaj  prikazuje  iz  betonske  džungle  distrikta  Sacramento ,  se  zliva  skozi  široke  bulevarje  mimo  visokih ,  strašljivo  opustelih  stolpnic  z  njihovimi  bivalnimi  kapsulami ,  se  kot  orjaška  povodenj  razliva  po  široki  dolini  in  si  utira  izhod  na  varno  po  redki ,  rjavkasti  travi .  Gledam  v  to  grozljivo ,  neverjetno  gomazenje  tolikih  porabnikov  hkrati ,  ki  morajo  zdaj  kar  na  lepem  pešačiti ,  nekateri  najbrž  prvič  v  življenju  na  tako  razdaljo .  Takole  od  daleč  so  videti  kot  vznemirjeni  trop  mravelj ,  ki  jim  je  neka  neznana ,  neusmiljena  sila  razdejala  njihovo  mravljišče  in  si  zdaj  krčevito  prizadevajo  oditi  iz  brezizglednosti  propadle  civilizacije ,  kamorkoli  ven ,  ven ,  čimdlje  od  mrakobne  pustote  njihovih  dosedanjih  domovanj ,  ki  so  se  v  nekaj  zadnjih  urah  spremenili  v  smrtne  pasti . 

Pogledam  navzgor ,  na  počasi  temneče  nebo .  Ves  tisti  samoumevni  čadasti  zastor ,  ki  sem  ga  bil  vajen  vse  dosedanje  življenje ,  se  je  na  nek  čuden  način  raztopil  in  nekam  izginil ;  zdaj  ga  nadomešča  prelestna  sinja  modrina ,  ki  postoterja  doseg  in  globino  mojega  pogleda .  Hip  zatem  pa  na  zahodnem  obzorju  uzrem  tako  prečuden  splet  barv ,  da  mi  zastane  sapa .  Osuplo ,  poln  nejevere  strmim  v  pravljično  tkanje  tisočerih  barvnih  odtenkov ,  ki  jih  na  noben  način  ne  bi  znal  poimenovati ,  ki  so  tako  čudoviti ,  da  se  mi  grlo  stiska  v  bojazni ,  da  ta  prelepi  sanjski  prizor  ne  bi  spet  izginil .  Ne  še  takoj .  Ne  še  zdaj ,  ko  sem  zares  in  ne  le  v  sanjah  tako  blizu  svoji  Prelestni  deželi .

Martin  je  nejeverno  zmajal  z  glavo .  “ Če  samo  pomislim ,  kako  popolno  sta  obe  megakorporaciji  obvladovali  lažiranje  vseh  tistih  satelitskih  ' posnetkov '  površine  naše  dežele ,  zmontiranih  v  laboratoriju  po  njihovih  željah  in  njihovih  namenih !  ” 

Pozno  popoldne  pridemo  do  Dunnigana ,  prvega  naselja ,  ki  že  na  prvi  pogled  razločno  kaže ,  da  ga  ni  nikoli  pokrivala  energetska  kupola .  Tu  je  vse  popolnoma  drugače  kot  v  vseh  naseljih ,  ki  sem  jih  bil  doslej  videl ,  čeprav  ne  bi  znal  točno  opredeliti  v  čem .  Jaz ,  Rdeči  Erik  in  še  nek  mladec  se  po  Skagovem  predlogu  izdvojimo  iz  naše  skupine ,  da  na  najbližji  domačiji  pogledamo  za  svežo  vodo .  Skag  nam  naroči ,  naj  gremo  tja  peš ,  brez  svojih  pušk ,  da  nas  ne  bi  imeli  za  plenilce ,  s  seboj  naj  vzamemo  vsak  le  po  en  prazen  kanister .  Čim  pa  se  približamo  hiši  za  dober  lučaj ,  se  iz  nje  prikažeta  starejša  ženska  in  mlad ,  tršat  moški ,  s  puškama  v  rokah .

“ Vode ? ”  me  togotno  prekine  ženska ,  kot  da  bi  jo  poterjal  za  vse  njeno  imetje .  “ Le  zakaj  naj  bi  vam  podarila  kaj  svoje  vode ?  Mar  menite ,  da  se  nam  vi  mehkužci  na  vso  moč  smilite ?  Si  mogoče  domišljate ,  da  komaj  čakamo ,  da  vam  bomo  dali  zavetje ,  pa  hrano  in  vam  nastavili  še  svojo  ramo ,  da  se  zjokate  na  njej ? ”  Ogorčeno  pljune  pred  moje  noge .  “ Kaj  res  ne  vidite ,  ali  nočete  videti ,  da  smo  tudi  mi  s  to  nadlogo  enako  prizadeti ?  Tudi  nam  je  zmanjkalo  elektrike ,  tudi  mi  smo  v  trenutku  ostali  brez  vsega ,  na  kar  smo  bili  dolga  leta  navajeni .  Ali  pa  morda  mislite ,  da  smo  si  doslej  svetili  z  bakljami ,  da  smo  meso  samo  osolili  in  spravili  v  sode ?  Mar  domnevate ,  da  so  nas  naši  sužnji  prenašali  v  nosilnicah ,  da  smo  pridelano  žito  omlatili  s  cepci ? ”  Videti  je  tako  besna ,  da  se  nehote  umaknem  za  korak .  “ Vedite ,  da  s  hlapcem  nisva  sama  tukaj ,  mož  in  moji  trije  sinovi  se  imajo  vsak  čas  vrniti  z  njive ;  zato  vam  svetujem ,  da  se  kar  takoj  poberite  odtod .  No ,  gremo ,  gremo . ”

Obrnem  se  in  skušam  počasi  in  mirno  korakati  nazaj ,  pri  čemer  se  ne  morem  znebiti  bojazni ,  da  mi  bo  puškina  krogla  priletela  med  pleča .

Ko  stopimo  iz  gozda  pa  zagledamo  pred  nami  pravo  gnečo  beguncev ,  kar  je  pomenilo ,  da  so  nas  mnogi  od  njih  vendarle  prehiteli .  Izkaže  se ,  da  je  to  begunski  kamp ,  ki  so  ga  na  hitro  improvizirali  podeželani .  Najbrž  ne  zato ,  ker  bi  se  jim  mi  tako  zelo  smilili ,  ampak  predvsem  zato ,  da  nas  imajo  tu  pod  kontrolo ,  dokler  nas  ne  odpravijo  dalje .

“ Aha ,  vi  ste  tisti  .  .  .  tisti  s  konji ,  kajne ? ”  Priznavalno  pokima .  “ To  vam  je  bil  zares  dober  domislek .  Prehiteli  boste  veliko  večino  drugih ,  celo  če  boste  hodili  peš ,  ker  vam  bodo  konji  nosili  robo  in  tudi  kakega  bolnika  ali  oslabelega .  Kje  jih  pa  imate  saj  ste  jih  menda  dobro  zastražili ? ”

Poslušamo  ga  v  grobni  tišini ;  jaz  se  zalotim ,  da  zadržujem  celo  sapo .

“ Ko  boste  ponosili  vaša  sedanja  oblačila ,  si  boste  morali  sami  narediti  nova .  Iz  volne  ovac  in  koz ,  če  jih  boste  lahko  dovolj  razmnožili ,  ali  iz  bombaža  oziroma  lana ,  če  ga  boste  lahko  gojili .  Moški  boste  hodili  okrog  kosmati ,  ali  pa  se  boste  brili  z  noževo  klino ,  ki  si  jo  boste  morali  znati  kar  sami  nabrusiti .  Za  kurjavo  in  kuho  si  boste  morali  nabirati  suhljad  in  nacepiti  drv .  Vsega  tega  bo  toliko ,  da  boste  morali  vstajati  ob  zori  in  delati  do  poznih  ur . ”

Sedim  na  vzpetini  nizkega  griča ,  na  gosto  prekriti  z  rumenečo  travo  in  borovimi  iglicami .  Vdihavam  topli  zrak ,  dišeč  po  drevesni  smoli ,  in  ne  mislim  na  nič  določnega .  Za  kaj  takega  je  ta  čas  vse  preveč  spokojen .

Tukaj  je  presunljivo  lepo . 

Helena .  Za  spoznanje  zrelejša ,  v  preprosti  laneni  obleki  in  grobih  nogavicah ,  s  težkimi  čevlji ,  ki  se  jih  drži  ilovnato  blato .  Čudovita . 

“ Si  trudna ,  ljuba ? ”

Zmignem  z  rameni .  “ Kaj  pa  vem .  Mogoče  si  po  neumnem  rišem  vraga  na  steno ;  ampak  tamkaj  okrog  mladega  Gelerja  se  dogaja  marsikaj ,  kar  ne  razumem .  Malo  se  kar  bojim  tistega ,  kar  tam  počnejo ;  mogoče  zato ,  ker  mi  je  pač  to  področje  povsem  tuje .  Pa  tudi  nekateri  drugi  imajo  pomisleke .  Naprimer  Oton  pravi ,  da  naj  bi  nas  taki  in  podobni  tehnološki  izumi  sčasoma  spet  neizbežno  pripeljali  do  porabništva  in  s  tem  do  ponovne  katastofe .  ”

“ Mora  nam  uspeti , ”  pribijem .  “ Ko  bi  spet  zabredli  v  staro ,  potem  bi  dokazali ,  da  kot  rasa  nismo  vredni ,  da  živimo  na  tem  našem  ljubem  planetu ,  do  katerega  smo  se  več  generacij  tako  nebrižno  vedli .  Mogoče  bi  morali  poskusiti  na  več  različnih  načinov ,  ne  pa  prisegati  na  enega  samega .  Pazljivo ,  korakoma ,  brez  prevzetnosti ;  pa  tudi  brez  pretirane  zaverovanosti  vase .  Zdaj  je  prilika ,  da  to  storimo .  Tukaj ,  na  ruševinah  vsega  starega ,  ki  se  je  v  svoji  trohnobi  sesulo  samo  vase .  V  naši  majhni ,  skromni  naselbini ,  pa  tudi  v  stoterih ,  tisočerih  drugih ,  ki  so  raztresene  daleč  naokrog . ”

Potem  se  Helena  v  mojem  objemu  rahlo  zgane  in  jaz  uganem ,  da  čuti  povsem  enako  kot  jaz .  Odnekod  se  pritepejo  oblaki  in  dobrotljiva  tema  neprizadeto  in  brez  razlike  zagrne  našo  majhno  naselbino  in  njeno  okolico ,  vodo  in  kopnino ,  drevesa  in  trate ,  ljudi  in  živad ,  zaljubljence  in  lopove ,  domačine  in  prišleke .  Tema  nama  pripoveduje  o  lepoti  našega  preprostega  vsakdana  in  nama  šepeta  o  večnih  skrivnostih ,  ki  se  izmikajo  vsakemu  spoznanju .

Za  založbo  Jolanda  Kutljaj  Ajtnik
