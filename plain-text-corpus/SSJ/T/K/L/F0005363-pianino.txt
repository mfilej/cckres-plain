 
PIANINO

Prvič  izšlo  v  zbirki :  Svinje  brez  biserov ,  Založba  Goga  ( Literarna  zbirka  Goga ) ,  Novo  mesto ,  2002 .

daj  kazal ,  kje  naj  primejo .  Zdaj  pa  previdno .  Zares  previdno ,  je  pomignil  šoferju ,  ki  je  inštrument  z  obema  rokama  sunkovito  potisnil  čez  rob .  Samo  počasi ,  je  Karel  zlezel  s  tovornjaka  in  stekel  do  vrat  ter  jih  odklenil .  Tudi  šofer  je  zlezel  s  tovornjaka  in  še  zadnji  trenutek  zgrabil  levi  vogal  pianina ,  ki  se  je  možem  na  ramenih  nevarno  zazibal .  Ojoj ,  je  Simonca  skakala  okoli  mož  s  pianinom  na  ramenih ,  ojoj ,  strički ,  kako  ga  nesete !  Lepo  te  prosim ,  je  Karel  zamahnil  z  roko ,  naj  se  jim  umakne  izpod  nog .  Takoj ,  si  me  slišala ? !  Pa  je  Simonca  še  kar  skakala  okrog  mož ,  dokler  ni  Karel  spustil  vhodnih  vrat ,  da  so  se  zaprla ,  in  se  pognal  za  njo .  Vrata ,  gospod  Karel ,  se  je  zarežal  šofer ,  vrata  nam  odprite ,  namesto  da  skačete  za  otrokom !  Takoj ,  seveda ,  takoj ,  se  je  Karel  vrnil  k  vhodnim  vratom ,  iz  hlačnega  žepa  izvlekel  ključ  in  jih  spet  odklenil .  No ,  pridi ,  je  Vilma  zgrabila  Simonco  za  roko  in  pohitela  proti  vhodu ,  da  bi  bili  na  stopnicah  prej  kot  možje  z  inštrumentom .  Samo  malo ,  lepo  prosim ,  sta  se  še  zadnji  trenutek  zmuznili  noter  in  pohiteli  po  stopnicah  gor .  Kavico ,  Vilma ,  kavico  skuhaj !  se  je  Karel  zadrl  za  ženo .  In  kakšen  šnopček ,  gospa !  je  dodal  šofer  ter  se  zakrohotal ,  da  kavica  brez  šnopčka  še  za  ženske  ni .  Tako ,  tako ,  mu  je  prikimal  možakar ,  ki  je  držal  pianino  z  druge  strani .  Ja  kaj  se  pa  greste ?  je  Drofenikova  iz  prvega  nadstropja  ob  pogledu  na  može  s  pianinom  na  ramenih  obstala .  Lepo  vas  prosim ,  gospa ,  je  Karel  stekel  do  nje ,  malo  se  umaknite .  Pianino  nesemo  gor .  Petrof ,  če  vam  ime  kaj  pove .  Ja  seveda ,  je  ženska  prikimala  in  dodala ,  naj  pazijo  na  vogalih .  Ravno  prejšnjo  pomlad  smo  stopnišče  in  hodnike  na  novo  prebelili .  Ni  bilo  ravno  poceni .  Vi  seveda  ne  veste ,  je  nagubala  že  tako  zgubano  čelo ,  ker  vas  še  ni  bilo  v  našem  bloku ,  ampak  vam  moram  takoj  povedati ,  da  ni  bilo  poceni .  Seveda ,  je  prikimal  Karel  in  dodal ,  da  v  teh  časih  vse  dosti  stane .  Nič  ni  več  poceni .  Nič ,  je  odločno  zamahnil  z  rokama .  Grem  nazaj ,  se  je  Drofenikova  takoj  zatem  obrnila  in  se  vrnila  do  vrat  v  stanovanje ,  ko  so  pa  možje  s  pianinom  na  ramenih  prišli  do  nje ,  ji  ni
