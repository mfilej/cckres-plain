 
» No ,  no ? «  Sašo  se  je  nestrpno  prestopal  in  čakal  na  Erikov  odziv .

» Živjo ,  sem  vaša  razredničarka  in  ime  mi  je  Meta , «  je  izdavila  kar  med  hojo  do  svoje  mize  ter  pri  tem  glasno  sopihala ,  » torej  … « ,  pogledala  je  po  Zelencih ,  ki  so  se  v  hipu  posedli .

» V  drug  razred ,  ne ? «

» Saj  res ,  letos  se  moramo  seliti . «

Toda  mama  se  ni  šalila .  Čez  dobre  pol  ure  je  na  mizo  postavila  krožnika  s  slastnimi  makaroni  in  solato .

Mama  je  globoko  zavzdihnila :  » Mislim ,  da  sva  to  že  predelala .  Z  očetom  se  strinjava ,  da  je  zate  bolje ,  če  živiš  pri  meni .  In  saj  veš ,  Maji  je  verjetno  tudi  lažje ,  če  … «

» Prav ,  naj  bo  po  tvoje .  Ne  bom  se  prepirala  zaradi  tega ,  ker  ni  to  problem ,  problem  si  ti .  Še  vedno  si  preveč  prestrašen ,  še  vedno  samo  čakaš ,  kdaj  ti  bo  kdo  kaj  naredil ,  in  to  ne  pelje  več  nikamor .  Nekaj  bova  morala  narediti . «

» Prav ,  če  še  ne  vedo ,  jim  bo  lahko  zdaj  kdo  povedal .  In  spet  bom  reva . «

Tudi  v  petem  razredu  Tinček  na  začetku  z  ocenami  ni  imel  nobenih  problemov  in  zdelo  se  je ,  da  bo  vedno  tako .  A  potem  se  je  pojavil  Denis .  Ne  nenadoma ,  seveda  ne .  Denis  je  bil  njegov  sošolec  že  od  prvega  dne .  In  že  od  takrat  je  povzročal  cel  kup  težav .  Najprej  je  bil  neroden ;  vse ,  česar  se  je  dotaknil ,  se  je  razbilo  ali  vsaj  padlo  na  tla .  Potem  se  je  to  obdobje  končalo  in  pričel  je  klepetati .  Motil  je  pouk ,  kolikor  je  le  mogel .  Hodil  je  na  stranišče  vsaj  dvakrat  na  uro ,  motil  učence ,  ki  so  poslušali  razlago ,  ali  pa  je  skakal  v  besedo  učiteljem .  Nekje  v  četrtem  razredu  je  postal  predrzen .  Raje  kot  da  bi  se  družili  z  njim ,  so  se  mu  izogibali ,  če  so  se  mu  le  lahko .  Tinček  ni  bil  nobena  izjema .  Zadovoljen  je  bil  v  svojem  svetu  in  nemir ,  ki  ga  je  povzročal  Denis ,  ga  je  motil .  Toda  Denisa  je  motilo  nekaj  drugega .  Tinček .  Brez  očitnega  razloga  se  je  kmalu  po  zimskih  počitnicah  v  petem  razredu  spravil  nanj .  Začelo  se  je  pravzaprav  nedolžno .

» Joj  ne ,  že  spet , «  je  zacvilil  Denis ,  ki  ga  je  čakal  pred  razredom  in  ga  spotaknil .  Tinček  je  zgrmel  po  tleh ,  torba  pa  je  ponovno  pristala  poleg  njega .  Tokrat  ga  je  Tinček  pogledal  nekoliko  začudeno .  Vedel  je ,  da  je  Denis  vse  to  naredil  namerno ,  toda  zakaj ? 

» Ja ,  OK ,  je  že  v  redu .  Razumem .  Samo ,  ni  mi  jasno ,  zakaj  se  je  spravil  name ?  Prav  name . «

Denis  s  svojim  obnašanjem  ni  nehal .  Tinčku  je  nagajal  med  odmori ,  med  poukom  pa  se  je  delal ,  kot  da  nikoli  ni  naredil  nič  hudega .  Nihče  od  učiteljev  ni  niti  zaslutil ,  da  se  kaj  dogaja .  Po  pouku  mu  je  sledil  do  doma ,  ga  vsakič  zbil  na  tla  in  ga  zbrcal ,  a  vedno  tako ,  da  tega  nihče  ni  videl .

» Aha ,  kar  pojavil  se  je  na  vratih , «  je  spregovorila  Maja  in  se  sladko  nasmejala .  Tinček  jo  je  v  tistem  trenutku  še  bolj  zasovražil .  Mama  jo  je  grdo  pogledala .  Maja  se  je  obrnila  in  odšla  proč .  Vsaj  to ,  si  je  mislil  Tinček  in  pogledal  v  tla .  Da  bi  pogledal  mami  v  obraz ,  ne ,  to  je  bilo  zdajle  prav  nemogoče .  Čutil  je ,  da  mama  ne  ve ,  kaj  bi  storila .

» Vse  vem , «  je  zašepetala ,  » ampak  ne  razumem ,  zakaj ?  Kaj  ti  je  vendar  bilo ?  Kaj  ti  nisem  vedno  govorila ,  da  mi  lahko  vse  poveš ?  Ti  nisem  vedno  zaupala ?  Kaj  se  je  dogajalo  Tinček ,  kaj ?  Nobenemu  učitelju  ni  jasno ,  meni  še  manj .  Si  moreš  misliti ,  da  mi  je  učitelj  Končar  dejal ,  da  te  meče  puberteta ? !  Toda  jaz  tega  ne  verjamem .  Vem ,  da  se  je  zgodilo  nekaj ,  zaradi  česar  si  se  načrtno  odločil  ponavljati  razred .  Zdaj  pa  mi ,  in  to  brez  laži ,  povej  vse . «

Toda  v  Tinčku  je  strah  kljub  vsemu  ostal .  Strah ,  da  se  ne  bi  tudi  v  novem  razredu  našel  kdo ,  ki  bo  z  njim  počel  isto ,  strah ,  da  nihče  ne  bo  govoril  z  njim ,  strah ,  da  ne  bo  našel  prijatelja .  Strah ,  ker  so  v  prejšnjem  razredu  vsi  vedeli ,  kakšna  reva  je  …

» Mislim ,  da  ima  Tisa  prav , «  se  je  strinjal  Jaka .  Prikimali  so  tudi  ostali .

» Nekako  moramo  izvrtati ,  kaj  je  bilo , «  je  še  dodala  Tisa .

» Ponorel  bom ,  če  se  bo  tole  nadaljevalo , «  je  Sašu  prekipelo .

» No ,  prav ,  ti  si  ga  nekaj  vprašal .  To  je  že  v  redu .  Kaj  pa  danes ?  Kako  smo  se  obnašali  danes ?  Kot  včasih  do  Tince ,  če  se  ne  motim .  Prav  v  kri  nam  je  prišlo ,  da  nekoga  z  lahkoto  ignoriramo , «  je  iz  Urše  kar  vrelo .

» Že  res ,  toda  danes  je  že  drugi  dan  pouka .  Misliš ,  da  mu  ne  bi  moralo  že  kapniti ? «  se  Sašo  ni  strinjal .

Mama  ga  je  poslušala .  Sprva  z  velikim  pričakovanjem ,  nato  so  se  ji  lica  počasi  raztegnila  v  nekakšno  obupano  grimaso .  Bolj  ko  se  je  skušala  pripraviti  k  mirnemu  in  treznemu  presojanju ,  manj  ji  je  to  uspevalo .

Tinček  je  jezno  vstal  od  mize  in  se  pognal  v  svojo  sobo .  Gospa  Čuden  je  lahko  le  nemočno  zrla  v  praznino ,  ki  jo  je  pustil  za  seboj .  Vedela  je ,  da  v  tem  trenutku  ne  bo  dosegla  nič ,  če  bo  drezala  vanj .  To  mora  prespati .  Morda  bo  potem  sam  sprevidel ,  da  njegove  ideje  res  ne  bi  mogli  kar  tako  uresničiti .  To ,  da  bi  Tinček  Čuden  kar  nenadoma  izpuhtel  iz  5.  a  in  bi  se  namesto  njega  pojavil  neki  deček ,  ki  bi  prišel  iz  Amerike  in  bi  bil  sumljivo  podoben  Tinčku  …  Ne ,  to  je  lahko  samo  ideja  in  nič  drugega .  Še  sebe  ne  more  prepričati ,  da  bi  to  lahko  uspelo ,  čeprav  ima  Tinčka  nadvse  rada ,  kaj  šele ,  da  bi  uspela  prepričati  ves  učiteljski  zbor .  Pa  čeprav  bi  morda  na  ta  način  res  lahko  okrepila  Tinčkovo  samozavest .

Naslednji  dan  je  bil  četrtek .  Tinčka  že  dva  dni  ni  bilo  v  šolo .  Zelenci ,  ki  se  jim  niti  sanjalo  ni ,  zakaj  ga  ni ,  so  presenečeno  strmeli  v  zadnjo  klop ,  v  kateri  so  tri  dni  videvali  nenavadnega  sošolca .  Danes  je  stol  ostal  prazen  in  nihče  ni  vedel ,  kje  je .

» No ,  prav ,  se  bom  potrudil  in  ga  bom  spoznal , «  je  bojevito  rekel  Sašo ,  » toda  če  mi  potem  ne  bo  všeč ,  bom  govoril  o  njem ,  kar  bom  hotel . «

» Aha ,  že  vem ,  kaj  sem  hotela , «  je  zavpila  razredničarka ,  ponovno  na  ves  glas .  V  trenutku  so  vsi  utihnili  in  poglede  obrnili  proti  katedru .

» Ni  v  tem  problem .  Samo ,  veste  …  Tinček  nikakor  ni  hotel  govoriti  z  nami ,  zato  je  Sašo  nekoliko  jezen . «

Sašo  ni  prenehal ,  ravno  tako  tudi  ne  Ajda :  » Prav  ima .  Ne  rečem ,  če  bi  dobili  novo  sošolko .  Vi  pa  nam  kar  naprej  vrivate  neke  čudake ,  s  katerimi  nimamo  kaj  početi . «

» Sedemnajst , «  jo  je  takoj  popravil  Erik .

» No  ja ,  misliš ,  da  to  ni  mogoče ?  Je  Amerika  tako  drugačna ?  Se  tam  mogoče  ne  da  ponavljati ? «

» Ha ,  si  nora ?  Jaz  bi  prijezdil  na  konju ,  da  bi  se  videlo ,  da  sem  pravi  Teksačan . «

» A ,  tako .  Ti  si  tisti  …  no ,  saj  ni  važno ,  kdo . «

» Tim  Rich ,  učitelj , «  je  takoj  odvrnil  Tim . 

» No ,  zdaj  bomo  lahko  malo  ponovili  snov  iz  tretjega  razreda .  Se  še  spomnite ,  takrat  ste  se  učili  o  človeškem  telesu .  No ,  zakaj  kolcamo ?  Kdo  ve ? «  učitelj  Pavlica  se  je  ves  vesel  preusmeril  na  svoje  področje ,  Tima  niti  pogledal  ni  več .

» Zato ,  ker  bacili  skačejo  po  trampolinu , «  je  zatulil  Sašo  in  razred  je  planil  v  smeh .

» Tole  definitivno  ni  bilo  fer , «  je  po  koncu  ure ,  takoj  ko  je  učitelj  zapustil  razred ,  rekel  Tim ,  » pri  nas  se  kaj  takega  ne  bi  moglo  zgoditi . «

» Kaj  imamo  zdaj  na  urniku ? «  je  nato  vprašal  Tim .

» Res  je .  Malo  nenavaden  je  že ,  v  bistvu  pa  ga  sploh  še  nismo  imeli  časa  spoznati , «  je  rekel  še  Jaka .

» Ampak  čuden  je  vseeno , «  je  trmasto  ponovil  Sašo .

» Nehajta !  Spet  se  brez  potrebe  prepirata  o  nečem ,  kar  sploh  nima  nobenega  smisla .  Če  bi  nas  kdo  poslušal ,  bi  res  mislil ,  da  je  Tim  filmski  igralec ,  kar  seveda  ni .  Če  bi  bil ,  bi  nam  že  povedal , «  ju  je  kot  ponavadi  miril  Jaka .

» Saj  sem  vedela ,  da  mi  ne  boš  nič  povedala . «

» Aha ,  torej  je  nekaj  nenavadnega  na  vsem  skupaj . «

» Že  grem , «  je  zastokala .

» Ne , «  je  Naja  v  odgovor  le  nekaj  zamrmrala ,  ker  se  ji  niti  slučajno  ni  ljubilo  načenjati  pogovora  z  mamo .  Starši  si  tako  in  tako  vse ,  kar  jim  poveš ,  tolmačijo  po  svoje ,  zato  jim  nima  smisla  razlagati . 

Trapa  neumna !  Naja  je  prišla  v  sobo  in  se  zavalila  na  posteljo .  Verjetno  bo  danes  imela  mir  pred  vsemi  vse  do  noči .  Zavzdihnila  je  in  se  končno  sprostila .  Prijela  je  mobitel  v  roke  in  vznemirjena  opazila  ikono ,  ki  je  naznanjala ,  da  je  prejela  sporočilo .  Toda  ko  je  prebrala  napisano  pošto ,  je  mobitel  skoraj  izpustila  iz  rok .  Prvič  se  je  zgodilo ,  da  je  svojo  ljubljeno  napravo  sovražno  pogledala .  Šele  čez  nekaj  dolgih  trenutkov  si  je  toliko  opomogla ,  da  je  še  enkrat  poškilila  na  ekran .  Čeprav  je  napol  upala ,  da  bodo  besede  izginile ,  se  to  ni  zgodilo .

» Moj  rojstni  dan  vendar . «  Mark  je  še  vedno  zabodeno  gledal  vse  po  vrsti ,  kajti  besede  mu  niso  šle  ravno  lahko  iz  ust .  Bil  je  prepričan ,  da  je  njegov  rojstni  dan  tako  pomembna  zadeva ,  da  ga  pač  nihče  ne  bi  smel  pozabiti .

» Ne  govori  mu  butec , «  se  je  odzval  Jaka ,  » tega  Tim  res  ni  mogel  vedeti .  Sploh  pa ,  če  še  ne  veš ,  imamo  vsi  enkrat  rojstni  dan  in  prav  rad  bi  vedel ,  ali  tudi  ti  veš  za  vse  nas ,  kdaj  ga  imamo . «

Mark  je  ob  pohvali  zažarel .  Ob  omembi  babice  se  je  sicer  nekoliko  namrdnil ,  vendar  je  misel  na  enkratno  zabavo  vseeno  odtehtala  opravljanje  njemu  zelo  ljube  osebe ,  stare  gospe  Primožič ,  ki  ga  je  že  neštetokrat  rešila  gotove  kazni  njegovih  staršev .

» Jasno ,  da  si .  Zdaj  si  naša ,  ni  tako ? «  je  samozavestno  odvrnil  Mark  in  se  nasmehnil .

» Srečko ,  sploh  ne  veš ,  kaj  imaš .  Če  bi  bila  zabava  pri  meni  doma ,  bi  nam  moja  starša  dobesedno  dihala  za  ovratnik .  Niti  za  trenutek  ne  bi  bili  sami ,  a  to  ne  zato ,  ker  bi  se  bala ,  da  bi  kaj  ušpičili ,  temveč  iz  gole  prijaznosti , «  je  globoko  in  težko  zavzdihnil  Jaka ,  ki  je  ob  Markovih  besedah  pomislil  na  svojo  mamo  in  očeta ,  ki  včasih  mislita ,  da  so  njegovi  prijatelji  tudi  njuni  in  se  hočeta  na  vsak  način  zabavati  z  njimi .

» Gremo  zdaj ,  v  jedilnici  nas  čaka  prava  pojedina , «  je  Mark  še  enkrat  pogledal  po  darilih ,  nato  pa  pomignil  Zelencem ,  ki  so ,  po  pravici  povedano ,  komaj  čakali  na  ta  stavek .

» Prav  imaš .  Gremo  divjat ,  jemo  lahko  še  potem , «  se  je  strinjal  glavni  šef  danes ,  Mark .

» Hm ,  izbral  bom  resnico , «  je  odgovoril  Nik .

Naja  je  preslišala  naslednje  Tisino  vprašanje ,  namenjeno  Špeli ,  ni  pa  preslišala  zvoka ,  ki  je  zanjo  v  dobrem  tednu  dni  postal  naravnost  oglušujoč .  Pisk ,  ki  je  naznanjal ,  da  je  na  mobitel  prispelo  novo  sporočilo ,  je  predirljivo  napolnil  sobo .  Naja  se  je  stresla  in  pogledala  v  tla .

» Kaj  ne  boš  pogledala ? «  je  zdaj  začudeno  rekel  tudi  Jaka  in  Naja  se  je  v  trenutku  znašla  v  središču  pozornosti ,  ravno  to  pa  si  je  najmanj  želela .  Prav  vsi  so  namreč  vedeli ,  kako  nora  je  Naja  na  mobitel ,  in  tole  zdajle  je  bilo  prav  sumljivo  obnašanje  zanjo .  Vendar  si  ni  mogla  pomagati .  Dragocenega  aparata  niti  videti  ni  hotela ,  kaj  šele  da  bi  ga  prijela  v  roke .

» Utrujena  sem .  Noge  me  bolijo , «  je  po  dobre  pol  ure  utrujeno  rekla  Petra  in  se  ustavila .  » Nazaj  grem . «

» Stekel  je  čez  cesto ,  vendar  ne  vemo ,  zakaj , «  je  spregovorila  razredničarka  5.  a.  » Nihče  ne  ve ,  zakaj  je  nenadoma ,  sredi  pogovora  začel  teči  in  zakaj  se  ni  prepričal ,  ali  je  cesta  prazna . «

» Ah ,  ja .  Lepo  je  bilo  sodelovati  pri  tako  dobrem  delu .  Glede  na  to ,  da  na  vrsto  pridemo  samo  vsakih  osemdeset  let ,  smo  izbrali  pravega  dečka . «
