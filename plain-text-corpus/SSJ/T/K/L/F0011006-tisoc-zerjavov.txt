 
Prevedel :  Štefan  Kutoš

In  ko  hodeči  bogovi  razvrščajo  ljudi  v  te  skupine ,  v  nekem  trenutku  spoznajo ,  da  so  tudi  sami  nekam  razvrščeni  in  da  je  že  prepozno . . . 

- Veš ,  Neven ,  moram  ti  reči . . . -

Ta  dom ,  v  katerega  so  me  spravili  -  ali  me  tu  pustili  -  spominja  na  bolnišnico .  Pohištvo  je ,  kot  v  vsaki  bolnišnici ,  belo ,  kovinsko .  Osebje  ima  bele  uniforme ,  tako  kot  vsako  bolnišnično  osebje . 

Varovanci  so  me  šteli  za  člana  svoje  velike  družine .  Bil  sem  kot  del  pohištva  in  normalno  je  bilo ,  da  cele  dneve  sedim  na  terasi .  Morda  so  se  malo  vznemirili ,  če  me  bolničarke  ob  običajni  uri  niso  pripeljale  ven .  Tedaj  so  se  odzvali ,  jezili  so  se ,  se  pačili ,  zvijali  in  godrnjali .  Kakor  hitro  so  me  spet  videli  na  terasi ,  so  se  pomirili . 

Čas ?  Kaj  je  to  čas ?  Ne  morem  reči ,  da  čas  na  tem  žalostnem  planetu ,  ograjenem  z  visoko  žično  ograjo ,  ne  obstaja ,  vendar  je  to  nekaj ,  kar  je  tukaj  popolnoma  drugačno . 

Tako  sem  se  dokopal  do  spoznanja ,  zakaj  smo  od  preostalega  sveta  ločeni  z  visoko  ograjo ,  ki  je  bila  v  večjem  delu  zidana  kot  obrambni  okop ,  kot  kitajski  zid .  Drugi  del ,  obrnjen  proti  gostemu  gozdu ,  je  bil  iz  pletene  žice .  Po  vrhu  je  bila  obrobljena  z  bodečo  žico . 

Ta  visoka  ograja  je  imela  nekakšen  drug  pomen .  Nepremagljiva  je  bila  zato ,  da  iz  zaprtega  kroga  ne  bi  pobegnila  nesreča  in  se  kot  okužba  razširila  po  svetu .  Označevala  je  mejo  med  njimi  in  nami .  Dajala  je  vedeti ,  da  smo  drugačni .  Pripovedovala  je  o  tem ,  da  oni  lahko  gredo ,  kamor  hočejo  in  kakor  hočejo ,  mi  pa  smo  lahko  samo  tukaj  in  tako .

Na  dvorišču  našega  doma ,  ob  žični  ograji ,  tik  ob  gozdu ,  so  stale  hišice  iz  lesa  brunarice .  V  njih  so  živeli  varovanci .  Nikakor  nisem  mogel  ugotoviti ,  zakaj  so  nekatere  spravili  tja .  To  me  je  čedalje  bolj  zanimalo ,  pa  tudi  drugi  so  pihajali  do  teh  brunaric  in  kukali  skozi  okna .  Tam  se  je  dogajalo  nekaj  zelo  zanimivega ,  kar  je  pritegovalo  pozornost .

- Kaj  je ,  ali  bi  se  tudi  ti  ženil  kot  oni  kreteni ?  To  ni  zate .  Sedi  tukaj  in  bodi  tiho . -

7 .

- Nekega  dne  bo  tudi  nas  odnesla  svojim  prašičem .  Tudi  nam  je  začela  šteti  grižljaje .  Kot  jastreb  čaka ,  da  pobere  odpadke -  je  rekla  prva .

Kadarkoli  pomislim  na  smrt ,  pogledam  proti  pokopališču  na  koncu  dvorišča .  Tudi  tedaj  sem  pogledal .  Zastal  mi  je  dih .  Zagledal  sem  novo  gomilo  s  križem ,  ki  je  bil  svetlejši  od  ostalih .  Bilo  je  očitno ,  da  je  nov .  Precej  sem  se  vznemiril .  Nisem  slišal ,  da  bi  kdo  umrl .  Tudi  bolan  ni  bil  nihče .  Za  vse  bi  vedeli .  Tu  ni  mogoče  kaj  dosti  skriti .  Tedaj  sem  se  zdrznil .  Bolan ?  Rekli  so  da  je  bolan . . .  menda  ne . . .  ne ,  ne ,  to  ni  mogoče !  On  gotovo  ni . .  Ljudje ,  pa  kaj  se  tu  dogaja !  Ali  nam  kdo  lahko  pomaga ?

Ognjič !  Silno  sem  se  vzradostil .  Vedel  sem ,  da  je  to  ognjič  iz  babičinega  vrtička .  To  je  bil  njen  pozdrav  zame .  Še  vedno  ga  je  gojila ,  sadila ,  zalivala ,  negovala  in  mislila  name .  Rad  imam  to  cvetje  in  edina  stvar ,  s  katero  sem  zadovoljen  v  življenju ,  je  moje  ime .  Ognjič .  Njegovi  cvetovi  spominjajo  na  sonce ,  dišijo  in  nikoli  ne  ovenijo .  Všeč  mi  je ,  da  se  tako  imenujem .  To  mi  daje  upanje . 

Nato  sva  odšla  na  teraso .  Iz  torbe  je  vzela  še  eno  škatlo  peciva  in  sadne  sokove .  Okoli  naju  s  so  se  takoj  nabrali  varovanci  in  v  trenutku  so  izginili  vsi  kolački  iz  škatle .  Kar  dušili  so  se ,  saj  so  si  tlačili  v  usta  po  tri ,  štiri  kose  hkrati .  Z  mamo  sva  se  jim  smejala . 

- Mama ,  ali  bom  kmalu  umrl ? -

Z  babico  sva  pogosto  skupaj  gledala  zvezde .  Prepričan  sem ,  da  jih  opazuje  še  zdaj .  Domislil  sem  se .  Vse ,  kar  me  muči ,  bom  zaupal  svoji  zvezdi ,  zvezda  pa  bo  to  prenesla  babici .

Nekateri  varovanci  so  bili  pogosto  nerazpoloženi  ali  celo  agresivni .  V  nasprotju  s  temi  so  bili  downovci  najbolj  dobrodušni .  Downov  sindrom  je  pravzaprav  nekakšna  napaka  v  kromosomih .  To  sem  prav  tako  zvedel  od  bolničark ,  pa  tudi  sam  sem  nekaj  bral  o  tem . 

- Spet  nam  je  vse  pobrala .  Kako  je  nesramna ! -  je  tožil  prvi .

Medtem  ko  so  vsi  prestrašeni  pričakovali ,  da  bo  po  njegovem  obrazu  stekel  curek  krvi ,  je  v  sobo  vstopil  eden  od  varovancev  in  rekel :

V  trenutku  je  nehal  razbijati .  Na  čelu  so  se  mu  videle  poškodbe . 

Mene  šefinja  ni  niti  pogledala .  Najbrž  zato ,  ker  nisem  iz  njenega  rajona  in  zato  nisem  podvržen  davčni  obvezi .  Toda  tudi  če  bi  mi  hotela  kaj  vzeti ,  ne  bi  mogla ,  saj  ne  dobivam  nobenih  daril  in  tudi  kradem  ne .

Naslednjega  dne  so  prišli  njegovi  starši ,  da  bi  ga  odpeljali .  Priznati  moram ,  da  sem  poleg  žalosti  zaradi  smrti  čutil  tudi  blago  zadovoljstvo ,  ker  je  zanj  nekdo  skrbel .  Ne  morem  reči ,  da  sem  mu  zavidal ,  pa  vendar  bi  bila  to  mogoče  najprikladnejša  beseda . 

Vsi  smo  bili  očarani  nad  pisanimi  figuricami ,  kot  da  smo  vstopili  v  neki  novi  svet ,  pomanjšan  in  simpatičen .  Žive  barve  papirja  so  vnesle  bolj  vesele  tone  v  naše  okolje ,  v  katerem  je  doslej  prevladovala  siva  barva  v  neštetih  inačicah .

- To  je  bilo  na  daljnjem  Japonskem .  Neki  deček  je  bil  hudo  bolan .  To  se  je  zgodilo  po  vojni ,  v  mestu  Hirošima .  Ko  so  že  vsi  mislili ,  da  mu  ni  pomoči ,  so  njegovi  prijatelji  odločili ,  da  mu  podarijo  žerjava .  To  je  ptica  močnih  kril ,  simbol  dolgega  življenja .  Ker  je  niso  mogli  ujeti ,  so  sklenili ,  da  bodo  naredili  tisoč  žerjavov  iz  papirja .  Spretno  in  hitro  so  oblikovali  figurice ,  kakor  hitro  so  mogli .  V  nekaj  dneh  so  izdelali  tisoč  žerjavov  in  jih  podarili  svojemu  prijatelju .  Kmalu  zatem  se  je  zgodil  čudež .  Deček  je  ozdravel .

- Kakšne  neumnosti  so  to !  Samo  smetite  mi .  Kot  da  nimam  zadosti  dela ,  zdaj  še  papir  po  vsej  hiši .  Ali  naj  še  vse  to  čistim !  Kaj  sem  se  zamerila  bogu ,  da  moram  , jaz ,  s  končanim  strojepisnim  tečajem ,  pometati ,  nekatere  druge  pa  se  pretegujejo  tam  po  pisarnah ,  pijejo  kavo  in  vpijejo  halo ,  halo . . .  Na  znajo  niti  kuhati ,  znajo  pa  se  onegaviti .  In  še  vi  mi  grenite  življenje !  Samo  smetite . . . -

- Kaj  je ,  zaljubljenec ?  Je  ni  več ,  a ?  Ne  skrbi .  Tudi  ti  boš  kmalu  šel  za  njo .  Spet  bosta  skupaj ,  tam  zgoraj ! -

Nenadoma  so  se  odprla  vrata .  Vstopil  je  bolničar ,  ki  je  že  prej  prihajal  k  meni .  Ni  me  niti  pogledal .  Stopil  je  k  omari  ob  nasprotni  steni .  Spremljal  sem  ga  s  pogledom .  Odprl  je  omaro  in  vzel  neko  škatlo .  Pri  tem  je  zadel  ob  knjige  na  zgornji  polici ,  tako  da  so  padle  na  tla .  Pripognil  se  je ,  da  bi  jih  pobral .  Tedaj  mi  je  zastal  dih .  Izza  knjig  je ,  nekoliko  pomečkan ,  molel  žerjav ,  moj  žerjav ,  ki  sem  ga  podaril  Mirti .  Kako  se  je  znašel  tukaj ?  To  pomeni ,  da  je  tudi  ona  tu . . .  ali  da  je  bila  tu ?  Ali  to  pomeni ,  da  jo  bom  našel ?  Bil  sem  razburjen  in  nisem  mogel  ničesar  izustiti . 

V  meni  sta  se  mešala  upanje  in  strah  obenem ,  vendar  je  bil  strah  močnejši  in  bližji .  Rad  bi  kričal ,  toda  s  tem  ne  bi  ničesar  dosegel .  Z  razburjenim  in  trepetajočim  glasom  sem  vprašal  tega  človeka : 

Solze  so  mi  stekle  po  licih .  Žal  mi  je  bilo . . .  za  Mirto ,  za  življenje . . .  in  za  žerjava .  Zakaj  ljudje  tako  surovo  ravnajo  z  upanjem ?  Zakaj  dajo  tako  bahavo  vedeti . . .  da  iz  vsega  ne  bo  nič ?  Zakaj ,  ko  pa  ni  upanje  nikomur  v  napoto ,  nekomu  pa  veliko  pomeni . . .

Tedaj  sta  v  sobo  vstopila  še  dva  človeka .  Bolničar  se  jima  je  rahlo  priklonil  in  odšel .  Eden  od  njiju  je  bil  že  prej  pri  meni ,  drugega  pa  še  nisem  videl .  Ko  sta  se  začela  pogovarjati ,  sem  ugotovil ,  da  je  ta  drugi  tujec .  Govoril  je  nemško .  Tudi  prvi  je  govoril  v  nemščini ,  vendar  s  precej  slabšim  naglasom .

Tujec  se  je  zelo  zadovoljno  zasmejal ,  potem  pa  dodal :

Bog  je  tisti ,  ki  ga  kličejo  bolničarke ,  ko  imajo  majhno  plačo ,  in  snažilke ,  ko  morajo  delati ,  in  jaz  ga  kličem ,  ko  ga  hočem  vprašati . . .  zakaj  je  ustvaril  ta  svet  tako  surovega . . .

To  ga  je  mučilo .  Rad  bi  komu  povedal  skrivnost ,  vendar  ni  smel .  V  zemljo  je  skopal  globoko  luknjo  in  v  njo  zašepetal :

Mogoče  je  nenavadno ,  vendar  imam  v  tem  trenutku  željo .  Imam  željo ,  večjo  in  močnejšo  kot  katerokoli  doslej :

Olivera  Jelkić ,  pravnica  in  pisateljica ,  se  je  rodila  v  Novem  Sadu  leta  1958 .  Bila  je  odvetnica ,  v  času  režima  Slobodana  Miloševića  je  bila  v  nemilosti  oblasti .  Pozneje  je  bila  upraviteljica  zaporov  v  Sremski  Mitrovici ,  zdaj  pa  dela  kot  svetovalka  notranjega  ministra  v  Beogradu . 
