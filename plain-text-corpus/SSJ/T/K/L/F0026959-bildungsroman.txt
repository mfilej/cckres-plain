 
Beroči  se  seveda  ne  odmakne  takoj  od  svoje  knjige ,  to  je  bilo  lahko  predvideti .  Temu  po  drugi  strani  ni  potrebno  lepiti  pretiranega  pomena ,  najbrž  hoče  samo  končati  že  začeti  stavek  ali  večji  odlomek .  Možno  pa  bi  bilo  v  padcu  potez ,  ki  ga  prekinitev  branja  povzroči  v  prvih  trenutkih ,  nedvomno  se  potegne  v  še  en  grd  izraz  več ,  razbrati  nejevoljo  in  razočaranje .  Predvsem  drugo  je  dokaj  prepričljivo .  A  se  zdi ,  da  je  bil  prihod  na  srečo  vendarle  predviden .  Ob  intervenciji  novega  sijanja ,  ki  je  vzporedno  z  njegovo  iztegnjenostjo  in  je  mimogrede  prestavilo  središče  bolj  proti  sredini ,  a  ga  hkrati  razvleklo ,  da  je  izgubilo  smisel ,  se  v  štirioglatih  okvirjih  prikažejo  tudi  njegove  oči . 

Dan  je  dan ,  noč  je  noč ,  po  celem ,  pa  je  postranskega  pomena ,  koliko  se  jih  je  nanizalo .  Oba ,  meščan  in  študent ,  se  zjutraj  gotovo  zbudita  šele  na  pol  poti ,  pred  semaforjem .  V  nenadejani  zbujenosti  se  obdržita  tako ,  da  najprej  pokličeta  nekoga  drugega ,  pa  preverjata ,  če  se  je  tudi  oni  že  zbudil ,  da  popijeta  kavo  v  gostilni ,  najbližji  delovnemu  mestu ,  in  izmenjata  budnosti .  Potem  njima  reglja ,  ko  nekdo  tretji  preverja ,  če  sta  pokončna  in  če  že  počenjata .  Oglasiti  se  morata  zmeraj  vsaj  tako  glasno  kot  melodija  njunih  voki - tokijev ,  vsaj  s  toliko  humorja  ali  običajnosti .  Razlike  pri  tem  so  obskurne ,  meščan  se  smeji  prisiljeno  s  pol  ust ,  toliko  da  se  sliši  na  drugi  strani  školjke ,  da  se  jutro  ne  začne  že  z  nepotrebno  zadrego ,  študent  se  smeji  prisiljeno  z  vsemi  zobmi ,  da  lahko  sliši  odmev  svojega  rezgetanja  v  ušesu  na  drugi  strani .  Prvi  s  tem  verjetno  prikazuje  svojo  zrelost  in  upoštevanje  do  spodobnosti  uvidevnih  manir ,  drugi  svojo  mladost  in  zavedanje ,  da  je  jutro  novega  dne ,  ko  zna  biti  vse  čisto  drugače .

» Zadnji  dan  smo  naredili  par  plakatov  in  se  pofotkali  v  različnih  majicah ,  da  je  bilo  videt ,  kot  da  smo  to  delali  več  dni ,  jaz  sem  nekaj  napackal ,  potem  smo  imeli  še  vsaka  delegacija  predstavitev  svoje  države  v  svojem  jeziku  za  evropsko  komisarko ,  ki  nas  je  prišla  pogledat ,  in  to  je  bilo  to .  Komisarka  se  je  skoraj  razjokala ,  ko  je  videla ,  kako  dobro  se  razumemo  bratje  Slovani .  Pa  Finci .  In  to  je  bilo  to .  Izlet  s  piknikom . « 

» Kot  smo  se  pogovarjali  že  enkrat  zadnjič ,  meni  se  pač  zdi ,  da  je  dandanes  poezija  tista  najbolj  nekoristna ,  najbolj  neproduktivna  in  najmanj  kapitalistična  reč ,  ki  se  je  poleg  filozofskega  diskurza  edina  zmožna  približat  resnici  v  bistvu .  In  še  bolj  kot  filozofija .  V  povezavi  z  obupano  in  jezno  mladostjo  pa  zna  bit  ubijalska . «  Zdaj  spije  novo  polovico .

» Samo  malo ,  sem  rekel .  Oprosti .  Se  bomo  pogovarjali  na  koncu . «  Vendar  Dimitrij  gleda  bolj  njega .

» Lahko  jaz  … ? « 

» Kaj  pa  sluh ? « 

» Nobena  informacija  ni  nikoli  izolirana ,  vedno  z  njo  potuje  še  cela  četa  drugih  informacij ,  usodnejših ,  usodno  določujočih ,  toliko  bolj ,  če  se  jih  ne  zavedamo ,  če  so  del  nezavednega .  Če  rečemo ,  da  lahko  ob  filmu  izklopimo  možgane ,  to  pomeni  samo ,  da  nas  ta  film  posiljuje ,  da  nam  polni  naše  oči ,  nalaga  na  njih  …  Avto  v  oglasu  je  točno  to ,  avto  v  oglasu ,  ne  moremo  ga  kupit  brez  podobe  uspešnega  moškega ,  ki  ga  vozi  v  oglasu ,  ženske ,  ki  tega  moškega  čaka  doma ,  brez  glasbe ,  ki  ga  v  oglasu  spremlja .  O  tem  čivkajo  že  ptički  na  žicah . « 

» Besede  so  samo  abstrakcija  podob ,  konvencija ,  ki  ima  v  vsakem  jeziku  svojo  obliko ,  zato  je  subjekt ,  kadar  gre  za  njih ,  pazljiv ,  medtem  ko  ima  podobe  zares  za  reprezentacijo  te  resničnosti ,  za  načrt ,  posnetek .  Risbo  človeka  se  da  prepoznati ,  ne  glede  na  to ,  kateri  jezik  govori  človek ,  ki  jo  je  ustvaril .  Fotografija  in  film  sta  kot  resnična .  Zamrznitev ,  izsek  iz  realnosti ,  zapisan  v  ničlo  in  enico ,  objektivnejša  in  zato  tehtnejši  dokaz  na  sodišču  kot  beseda  očividca  …  S  podobo  naj  bi  bilo  težje  lagat  in  to  jo  obkroža  z  avreolo  verodostojnosti .  Podoba  je  res ,  je  zvest  posnetek  resnice . « 

» Ne  pa ,  da  je  tu  najprej  nek  dražljaj ,  nek  impulz ,  ki  ga  potem  glava  abrakadabra  prevede  v  jezik ,  v  misel ,  nekaj  povsem  ločenega  od  očesa  in  tega  dražljaja ,  od  telesnosti  …  Zavest  je  že  v  čutih ,  zaznava  je  del  zavesti ,  je  proces ,  in  to  proces  zavesti .  Čuti  nas  določajo ,  ne  misel .  Potrebno  je  naredit  evolucijski  preskok  od  gledalca  do  opazovalca  in  začet  gledat  z  zavestjo ,  to  je  opazovati .  Opazovati  z  razmišljanjem  o  tem ,  kaj  opazujemo ,  in  z  razmišljanjem ,  kdo  smo  mi ,  kako  na  nas  vpliva  to ,  kar  opazujemo ,  kaj  hočejo  od  nas . « 

Slišati  je  ploskanje  in  njegovo  razburjeno  dihanje ,  škripanje  postelje . 

» Zavedati  se  moramo ,  da  ni  oko  nek  vhod ,  skozi  katerega  vdirajo  podobe ,  da  ni  organ  zaznave ,  ampak ,  da  je  naša  zavest  organ  zaznave ,  ki  ga  sestavljajo  oko ,  uho ,  nos ,  jezik  in  tip  in  brez  skrbi ,  da  to  ni  vse  … « 

Dimitrij  se  kremži ,  kakor  da  mu  vino  več  ne  tekne .  Dvigne  roko ,  kot  da  so  v  šoli ,  in  vstane ,  da  gre  na  stranišče .  Pri  tem  zmajuje  z  glavo ,  kot  da  se  navija .  Počasi  se  potiska .  Zunaj  gre  ravno  nekdo  mimo  po  hodniku ,  pogleda  v  sobo .  Dovolj  vidi .

» Zavest ,  ki  bo  nastala  …  Tega  si  na  tej  točki  ne  moremo  še  niti  predstavljat .  Niti  sanjat .  To  je  dlje  od  tvojih  enookih  kurcev ,  verjemi  mi .  Ti  si  pameten  in  praviš ,  da  veš ,  in  da  je  to  slabo ,  jaz  priznam ,  da  ne  vem ,  in  verjamem ,  da  je  to  samo  nekaj  novega ,  nekaj  neznanega ,  kar  lahko  vzbuja  tudi  strah . « 

» In  kaj  ima  zdaj  to  s  čimerkoli ? «

» Ravno  ta  drugi  princip  učenja  je ,  če  malo  pomisliš ,  osnovna  posledica  prave  umetnosti ,  če  se  umetnik  tega  zaveda  ali  ne . « 

» Samo  mislim ,  da  ne  gre  izključno  za  razum  in  da  je  pravi  odgovor  lahko  samo  umetnost .  Umetnost  uri  opazovanje ,  vizualne  umetnosti  oko ,  glasba  uho ,  kiparstvo  tip ,  literatura  jezik  i  te  de .  In  če  gledamo  širše ,  ker  o ,  ja ,  to  se  da  pogledati  tudi  širše ,  je  umetnost  edino  gibalo  razvoja .  Ne  gre  samo  za  te  ozke  umetnostne  discipline ,  ker  je  umetniško  dejanje  v  resnici  vsak  izum ,  vsaka  inovacija  …  Ki  doda  neko  vrednost  življenju ,  ki  človeka  nauči  nekaj  novega ,  mu  obrne  dojemanje ,  spremeni  zavest  …  Avto  na  sončne  celice  je  umetniško  delo ,  ker  nam  v  temeljih  spreminja  naš  odnos  do  narave ,  ker  nas  nečesa  novega  uči ,  če  se  tega  zavedamo  ali  ne .  Iz  istega  razloga  je  tudi  mreža  umetniško  delo ,  prva  operacija  srca  je  bila  globinsko  umetniški  postopek . « 

» Umetnost  mora  aktivirat  k  naporu ,  ne  sme  kratkočasit ,  postati  del  prostočasja .  Spopadat  se  mora  s  človekom ,  on  z  njo ,  bit  mora  grda ,  zadajat  nizke  udarce ,  vabit  na  skale ,  ne  pa  ponujat  zavetja  in  rokice  v  oporo ,  pridi ,  sinček  moj ,  saj  te  držim  …  Mučit  ga  mora  in  ga  nagega  izpostavljat .  Rogat  se  mu  mora  in  ga  udarjat  po  glavi  še  tri  dni  potem  in  vsakič  zapovrh ,  ko  se  spomni  na  njo .  Umetnost  nikakor  ni  klimaks ,  temveč  antiklimaks .  Je  postkoitalna . « 

Tudi  v  tem  mestu  ni  noči ,  vendar  je  to  redkeje  zabeleženo .  Kar  tu  navadno  imenujejo  meščan ,  ni  v  resnici  nič  drugega  kot  delavec  in  kmet ,  če  živi  v  suhih  čebelnjakih  in  polkmečkih  hišah  znotraj  obvoznice ,  kjer  je  najboljši  sosed  manufakturam  in  trgovinskim  centrom .  Prve  je  zgradil  prejšnji ,  druge  novi  režim ,  vse  isto  kockasto .  Obenem  pa  vse ,  kar  tam  potrebujeta  kapitalist  in  izobražen  delavec ,  kamor  je  tu  moč  razvrstiti  vse  tisto  od  menedžerja  in  politika  do  birokrata  in  profesorja ,  z  ozemljem  študentskih  domov ,  ki  ima  posebne  pravice ,  če  živi  nagnjen  proti  notranjosti  mesta ,  v  stanovanjskih  objektih  in  meščanskih  vilah ,  malo  bolj  rejenih  čebelnjakih  in  polrustikalnih  hišah ,  po  ohranjenosti  katerih  se  na  daleč  vidi ,  kam  natančno  spada .  Ali  pa  je  svoje  garanje  že  končal ,  penzionist ,  če  živi  v  stanovanjih  v  središču ,  nad  butiki  in  lokali  kot  koklja  nad  piščeti  in  oddaja  stanovanja  mirnim  študentkam ,  nekadilkam .  Središče  mesta  so  ulice  starega  mestnega  jedra ,  ozke ,  da  bi  bile  videti  bolj  polne  in  da  jih  je  obenem  lažje  braniti ,  ki  leži  kot  ostanki  plazu  pod  grajskim  hribom .  Vse  ostalo  je  predmestje ,  dlje  ko  je  od  središča ,  več  in  večje  živino  in  stroje  imajo .  Tega  z  novimi  steklenimi  kupolami  ni  mogoče  dobro  skriti ,  ker  razgled  z  njih  sega  dovolj  daleč .

Glavo  ima  naslonjeno  na  njene  gležnje ,  sedi  skrčenih  nog  na  kamnu ,  s  papirjem  in  svinčnikom ,  nekaj  čaka ,  nehote  ima  usta  nekoliko  odprta  in  je  videti  kot  da  reži .  Mogoče  je  tudi ,  da  se  res .  Ali  pa  se  slini .  Pod  tako  naivno  svetlobo  je  možno  skriti  marsikaj .  Obraz  ima  zabuhel ,  razen ,  kjer  ima  v  njem  luknje ,  je  predrt ,  prekajen ,  trebuh  je  videti  napihnjen ,  brez  lukenj ,  toliko  bolj ,  ker  ga  noge  porivajo  v  gube .  Peščen  postaja ,  zato  se  drži  nazaj .  Pospravil  se  je  tja  kakor  v  kot ,  da  mu  je  po  domače .  Verjetno  mokro  gleda ,  stekla  ima  popljuvana ,  malo  bulji .  Copate  in  robove  hlačnic ,  po  katerih  si  je  gotovo  hodil ,  ima  blatne .  Pa  je  vseeno  videti ,  da  se  ima  na  vajetih .  Mitjenka  stoji  nekoliko  zadaj ,  tako  da  ima  pred  očmi  cesto  navzgor  proti  središču  in  po  stopnicah  navzdol  proti  parku ,  če  bi  le  dovolj  okretno  obračal  glavo .  Eno  nogo  ima  na  podstavku  svetilke ,  ki  se  je  včasih  prime ,  drugo  na  tleh ,  gotovo  to  ne  gre  drugače  kot  namenoma ,  kapitanska  poza .  Lase  na  čelu  ima  mokre ,  pod  koleni  na  hlačah  temne  madeže ,  morda  se  je  polil ,  morda  ponečedil .  Izraz  na  njegovem  licu  je  nekje  med  obema  možnostma ,  ki  mu  jih  ponuja ,  na  meji .  Ko  se  ne  prijemlje  svetilke ,  se  prijemlje  za  žep ,  kot  da  je  našel  kaj  vrednega .  Dimitrij  stoji  malo  pred  njim ,  ravnokar  se  je  odmaknil ,  da  bolje  vidi ,  kako  nadaljevati ,  in  si  naredil  senco ,  da  gre  spet  nazaj ,  odkoder  ne  vidi .  Reklama  je  velika ,  zato  nagiba  glavo ,  utruja  ga  s  svojo  polnostjo .  Trese  roko ,  v  kateri  ima  razpršilec ,  ker  to  počne  tako  zavzeto ,  morajo  noge  loviti  pokončnost .  Lase  ima  zdaj  spete  v  čop ,  čeprav  mu  je  nekaj  kit  ušlo ,  očala  prašna .  Glasno  diha  skozi  usta ,  zato  težje  govori .  Napeto  se  trudi  gledati ,  šele  zdaj  je  očitno  potreben  premislek  o  tem ,  kako  dejansko  naprej . 

» Daj ,  no ,  ti  tudi  ne  razumeš  nobenega  vica  …  Imaš  smisel  za  humor  kakega  partijskega  sekretarja  …  Hehehe . «

» Isti  si  kot  kakšna  stara  babica .  Sliši  komunizem  in  se  že  križa  …  Oprosti .  Jaz  sem  ti  že  stokrat  povedal  …  Sam  si  rekel  … «

Dimitrij  govori  preko  njega  in  okrog .  V  plakat .

» Samo  še  to  bom  povedal ,  potem  pa  gremo ,  končaj ,  mene  scat ,  spat ,  domov  moram  …  Saj  bomo  jutri  dalje .  Samo  še  to  …  Ti  se  samo  pripravi  … « 

» Magari .  Jaz  bi  se  zdaj  z  veseljem  pogovoril  o  najinih  problemih  z  Ženjo ,  pa  se  ne  morem .  Pizda ,  da  se  ne  morem .  S  tabo  že  ne . «

» Ti  jo  samo  prepričaj ,  da  ne  po  obrazu ,  da  boš  nekako  zgledal  jutri  … «

Menda  gledata  gozd ,  ki  hodi  po  griču  nad  njimi ,  strmi  na  pospravljeno  naravo ,  ki  se  zajeda  vanj .  Človek  tega  časa  potrebuje  take  prehode ,  da  omilijo  šok .  Nekje  zgoraj  mora  biti  vse  polno  nočnih  živali ,  ki  si  lovijo  plen  ali  partnerja .

Dan  se  nekako  začne  s  preštevanjem  spomina .  Istočasno  se  obrača  ven ,  od  spodaj  gor ,  da  zna  biti  vsaj  do  neke  mere  nevšečno ,  pa  pomnež  se  pri  tem  malo  raztegne ,  da  se  potem  mogoče  vseeno  preveč  udobno  poleže  nazaj .  V  začetku  je  brbot  na  vodi ,  ko  zavre ,  stegnjeno  in  na  več  mestih  obenem ,  luč  parkrat  poreže  po  koreninah  ali  pa  so  to  še  drugačni  bleski ,  preden  se  zares  razleti  in  je  zares  svetloba .  Odpre  se  in  se ,  kot  kaže ,  z  zadnjo  stranjo  nekam  nazaj  notri  tesno  sprime ,  visi  z  oči  kot  vreča .  Takoj  se  tudi  trup  premakne .  Odlepi  veke ,  ko  je  iznenada  buden  oziroma  obratno .  Ko  spregleda ,  čeprav  so  z  vidom  nasploh  težave .  V  resnici  se  prostor  obrne  navzven  počasi  kot  prepotena  gumijasta  rokavica .  Nekaj  časa  mežika ,  da  pridobi  neko  stalnost . 

Od  zgoraj  dol ,  dana  na  trdo  in  ravno  ležišče ,  da  se  valja ,  je  glava  videti  bolj  jajčasta  in  cela .  Pravzaprav  pa  ostane  obraz  še  nekaj  časa  razlezen  še  nekaj  časa  po  tistem ,  ko  se  je  vklopil  in  ko  še  leži ,  da  je  težko  videti ,  kje  natančno  se  na  vseh  straneh  končuje ,  kljub  gostemu  skalpu  zgoraj  in  bradičevju  spodaj ,  ki  ga  držita .  Mastna  in  na  konicah  potolčena .  Čeljust ,  ki  je  malo  po  začetku  zevnila  v  prazno ,  mogoče  posrkala  malo  jutranjega  zraka ,  ki  se  lahko  zdi  zdaj  nenadoma  drugačen ,  je  spet  zaprl ,  kot  da  mora  najprej  še  pogoltniti .  Pretika  okus  po  zobni  pasti ,  kaj  je  pod  njim ,  mezi  ustnice .

Vendar  je  treba  brez  obotavljanja  priznati ,  da  najbrž  nobeno  kraljestvo  ni  večno ,  razen  kraljestva  peska ,  in  da  neumnost  bržkone  tudi  ni  dovolj ,  da  ne  more  rasti  bolje  in  v  neskončnost ,  kot  raste  puščava .  Prizadeto  oko  je  tako  gotovo  že  opazilo ,  kaj  se  v  zvezi  s  tem  že  lep  čas  dogaja  in  kar  bi  bilo  nemara  potrebno  do  konca  izvršiti  ali  pa  se  bo  zgodilo  povsem  po  svoje ,  brez  vsake  previdnosti ,  namreč  krušenje  trojne  enotnosti .  Trikotno  oko  že  zdaj  ponekod  za  malo  razpade ,  težje  je  zgrešiti ,  kako  se  brezsramno  odpre  tujemu ,  morda  v  kotih  presušeno  poka .  Komunikacija  hoče  biti  neodvisna  od  oljnatega ,  človeškega  sveta ,  enako  kot  je  brezbrižna  do  pustoše ,  in  očitno  z  vso  svojo  težo  vleče  drugi  dve  stranici  s  sabo ,  da  se  nemirno  prevrača .  Kjer  na  kopnem  za  trenutek  utihne ,  nastaja  rdeča  pušča ,  bržkone  kot  posledica  in  vzrok .  Potem  se  tja  mreževina  več  ne  more  vrniti ,  še  več ,  na  stiku  z  njo  kaka  luknjica  ostane  molčečna ,  napolnjena  s  peskom .  V  puščavi  je  mreževina  neuporabna ,  ker  pesek  in  vročina  presipata  skoznjo  in  ker  se  v  njiju  nič  ne  skriva .  Niti  zelo  globoko .  Luknjice ,  polne  peska ,  niso  več  luknjice .

Ko  je  zaključil ,  tega  ni  mogoče  opaziti  takoj ,  šele  ko  prekine  zadnji  film  in  vstane ,  da  odnese  prazen  robec  na  stranišče  in  potegne  vodo  za  njim ,  da  ga  zvrtinči ,  to  postane  očitno .  In  šele  pri  umivanju  rok  je  nemara  mogoče  opaziti  nekaj ,  kar  bi  lahko  bilo  podobno  kratkotrajnemu  zadovoljstvu .  Čeprav  je  mogoče ,  da  intenzivno  in  neumorno  razmišlja .

Zavest  teh  mladih  ljudi  tukaj  je  gotovo  drugačna .  Odprto  oko  so ,  ki  vse  prepušča ,  očišče  imajo  trdno  v  dlaneh ,  da  jim  ne  uide  iz  luknje ,  namažejo  se  okrog ,  da  je  vstop  manj  stresen .

Na  mreži  ni  ničesar ,  kar  ne  bi  bilo  podprto  vizualno ,  s  fotografijo ,  videom  ali  animacijo ,  ves  ta  trud ,  da  se  lahko  človek  prepriča  na  svoje  lastne  oči .  Vsa  ta  mala  resničnost ,  ki  nadomešča  spomin  in  ki  jo  posredujejo  taki ,  ki  so  v  istem  prostoru  z  gledalci .  Njihova  koncentracija  mora  biti  lenobna ,  grudasta ,  ker  je  utrujena  od  bliskanja  in  izmenjevanja  podob ,  od  neprestano  novega ,  telo  je  zateženo  z  novimi  izkušnjami  in  užitkom .  Zato  niso  več  sposobni  vztrajati  okrog  ene  stvari ,  dolgo  brati  naporen  in  abstrakten  jezik ,  ki  ne  govori  o  vsakdanjostih ,  študirati  iste  knjige ,  raziskovati  enega  problema ,  izbrati  pomembnega ,  zato  so  jim  informacije  prilagojene ,  ponazorjene .  V  obliki  podob  in  naslovov ,  ki  na  tej  strani  oble  tečejo  z  desne  proti  levi ,  da  ni  treba  niti  premikati  oči ,  in  vsebujejo  vse ,  kar  je  lahko  relevantno  za  luknjice .  Kaj ,  kje ,  kdaj  in  kdo ,  in  povejo  ji  točno  samo  to  in  je  dejansko  vse ,  kar  od  njih  zahteva  mreževina .  Kratke  in  obvladljive  informacije ,  da  imajo  včeraj ,  danes  in  jutri  v  zadnjem  žepu ,  nikakor  pa  seveda  ne  zapomnljive .  Ko  vidijo ,  vejo ,  da  je  res ,  čeprav  ne  vejo ,  kaj  je  res .  Če  vidijo ,  vejo ,  ali  se  je  treba  bati  ali  se  jeziti  ali  se  jokati  ali  si  čestitati .  Ni  jim  treba  misliti ,  lahko  pa  potem  komunicirajo  o  tem ,  kar  so  videli  in  kako  so  se  ob  tem  počutili ,  kar  povsem  zadostuje . 

Študentke  se  posedajo  z  varnostno  razdaljo  do  katedra  in  navadno  druga  do  druge .  On  je  tisti ,  ki  se  ne  ozira ,  kakor  da  je  zamišljen  v  nekaj .  Mlajše  so  od  njega ,  zato  že  manj  v  skladu  z  duhom  svojega  študija ,  nimajo  ploskih  palcev  in  pogrizenih  nohtov ,  roke  jim  dišijo  po  kremi ,  nimajo  očal ,  morda  katera  ali  pa  katera  leče .  Oblečene  imajo  jopice  in  jakne ,  zebe  jih .  Bodoče  učiteljice .  V  kot  so  morale  najprej  odložiti  zavite  dežnike  in  velike  torbe ,  z  vsem ,  kar  potrebujejo  ob  sebi .  Tudi  sam  najprej  pogleda  proti  zadnjim  vrstam ,  kakor  da  iz  stare  navade ,  za  katero  v  teh  krajih  pravijo ,  da  je  srajca ,  potem  pa  mogoče  ravno  zaradi  tega  sede  spredaj ,  v  drugi  vrsti ,  čeprav  nedvomno  ni  pretiravati  s  psihologijo . 

Nadaljuje  z  branjem .  Knjigo  odpre  in  si  jo  nastavi  pred  okno ,  kot  da  je  še  dovolj  svetlobe .  Tudi  to  zna  biti  potegavščina  navade .  Obraz  se  spušča  in  seseda  z  dihanjem ,  lase  ima  nekoliko  mokre ,  vendar  ni  preveč  očitno .  Bere  knjigo ,  pa  bere  tudi  okno  in  kupe  ter  hodnik ,  kot  da  je  vse  povezano  čtivo ,  besedilo  in  njegove  opombe .  Zdaj  je  videti  bolj  ležerno ,  bolj  upadlo .  Zanimivo  je  gledati ,  kako  se  njegov  obraz  spreminja  z  vsako  knjigo ,  pa  čisto  brez  sramu  zaradi  take  promiskuitete .  Mogoče  je  odvisno  od  vrste  samote  ali  pa  čtiva .  Kaj  bi  slednje  povedalo  o  njegovem  odnosu  do  okolja ?  Z  desno  roko  je  izvlekel  svinčnik ,  to  pa  je  tudi  vse ,  povsod  v  pozoru ,  a  vseeno  leno ,  ravno  ležita  na  kolenu ,  roka  in  pisalo ,  leva  pa  sama  nosi  knjigo ,  z  obračanjem  strani  se  potemtakem  ne  more  muditi .  Katero  oko  se  ne  bi  spet  vsaj  malo  dolgočasilo ,  prizadeto  ali  neprizadeto ?

Bo  vsaj  kdo  prisedel ?  Starejša  ženska  odpre  vrata ,  da  ga  bolje  vidi ,  očala  ima  nekoliko  rosna ,  obrisati  jih  nima  smisla ,  pa  jih  spet  zapre  in  gre  brez  opravičila  dalje .  Gleda  v  njen  obris .  Mogoče  prav  samodovoljno ,  pa  ne  zato ,  ker  je  odšla ,  ampak  prej  zato ,  kako  je  odšla .  Prav  kakor  da  je  tudi  to  posebne  vrste  zabava  in  preizkušnja  za  take  mladeniče .  Dozdeva  se ,  da  je  danes  posebno  židane  volje .  Na  ozkem  hodniku  je  vedno  večji  vrvež ,  nekateri  se  že  vračajo  po  njem  nazaj  in  mimo ,  kot  da  zgolj  slušalke  niso  dovolj .  Morebiti  pa  je  na  njem  še  kaj  takega ,  zaradi  česar  resnično  ni  pogleden ?  Nek  fant  odpre  vrata ,  suh  in  črn ,  potem  pa  ga  dekle ,  suho  in  črno ,  prime  za  roko  in  gresta  spet  naprej .  Njiju  je  še  lahko  razumeti . 

Gotovo  bi  lahko  vsaj  vrata  zaprla  za  sabo .  Več  glasov  s  hodnika ,  večji  prepih ,  nič  več  svetlobe .  Vendar  tudi  nekaj  kapelj  pristane  na  vrsticah  knjige ,  jo  tam  dela  prozorno ,  kot  da  pušča .  Na  to  se  bo  moral  odzvati .  Res ,  vstane  in  zapre  okno ,  po  steklu  je  risarija ,  v  naglici  skicirana ,  odškrnjeno  pusti  le  za  tenke  liste  zraka ,  da  se  lahko  spustijo  tu  dol .  Ko  že  stoji ,  vseeno  zapre  še  vrata . 

Na  splošnem  nikomur  ni  posebej  smešno ,  ker  se  demokracija  tu  nikakor  ne  more  prijeti .  Pa  saj  se  ne  more ,  nima  tradicije ,  ni  še  dovolj  globoko ,  ljudje  še  niso  dojeli ,  da  je  danes  drug  dan ,  da  je  zdaj  resnično  svoboda ,  enakost  in  bratstvo .  Primitivizem ,  klientelizem ,  nekritičnost ,  korupcija  in  cenzura  in ,  vse  to  mora  biti  od  nostalgije ,  ostalo  od  včeraj ,  od  železnega  namakalnega  sistema ,  ki  je  zarjavel ,  pa  se  nekateri  ne  morejo  znebiti  njegove  rje .  Poleg  tega  se  bojijo ,  da  se  vrne  in  da  jim  bodo  spet  vzeli ,  kar  so  jim  maloprej  vrnili ,  ali  pa  vzeli  to ,  kar  so  uspeli  pobrati ,  da  bodo  po  kavbojke  morali  spet  čez  mejo ,  skrivati  po  prtljažnikih ,  da  v  supermarketih  ne  bo  več  banan .  Ukinili  svobodo ,  svobodo  govorjenja ,  svobodo  trga ,  potem  pa  že  zmanjka  svobod .  Kje  so  enaki  ali  bratje ,  tega  ne  vejo . 

V  manjših  mestih ,  kot  je  ta ,  ki  prihaja ,  so  meje  negovane  le  še  s  pol  srca .  Tu  ni  niti  navideznih  razlik ,  dosti  bolj  brezsramno  je  in  čisto .  Težko  je  ločiti  med  kmetijami ,  turističnimi  kmetijami  in  vikendi .  Celo  tako  na  daleč  in  od  strani .  Veliko  hiš  tam  zunaj  po  ravnini  je  lepih ,  novih ,  ker  zveza  in  država  subvencionirata  kmetijstvo  zaostalih  regij .  Strehe  so  nove  zaradi  nedavnega  neurja  in  po  tem  je  vsaj  mogoče  enostavneje  ločiti  premožne  od  manj  premožnih ,  ki  se  še  zmerom  pokrivajo  z  azbestom ,  zdaj  povprek  zadelanim  z  rumenimi  drekci .  Pozimi  bi  bilo  lažje  najti  občinske  hiše  in  županovo  domovanje ,  ker  bi  ju  povezovala  edina  splužena  cesta .  Tudi  nove  stroje  imajo  ponekod ,  prevelike  za  garaže  in  delo .  Rože  na  okenskih  policah  in  okrog  hiš ,  zelenjavne  vrtove  ob  hišah ,  vendar  tu  jejo  raje  meso .  Med  hlevi  in  njivami  so  dimniki  in  hale ,  dolge  pa  natlačene ,  po  dvorišču  prhutajo  kokoši  in  prve  letošnje  mačke ,  ki  jih  je  uspela  stara  nekako  skriti  pred  steno  ali  žakljem ,  čeprav  je  na  ravnem  težko  karkoli  skriti ,  vse  je  bolj  na  očeh . 

» Vem ,  da  mi  nisi  naročil ,  da  ti  šparam  kosilo ,  ampak  saj  veš ,  da  ata  potem  … «  Govori  tako ,  da  ne  pove  do  konca .  » Pa  tako  nisi  imel  časa  za  nič  toplega .  Kdaj  si  šel  na  vlak ?  Danes  smo  jedli  pohano ,  tega  tako  ne  ješ  doli  …  Kako  je  bilo ?  Si  kaj  rešil ? «

» Mi  smo  včeraj  jedli  slivove  cmoke . «

» Kam  bi  šel ? «

» Joj ,  na  šolo ,  kam  pa ?  Ti  niti  ne  veš ,  da  bo  tvoj  sin  še  malo  pa  končal .  Isto  kot  te  ne  briga ,  da  mali  šprica .  Za  vse  sem  jaz ,  pa  za  vse  sem  potem  jaz  kriva . «

» Saj  to  ne  gre  tako . «

» Mitjenka  ima  danes  otvoritev  razstave ,  ne ?  Piše  v  T. - u. « 

Prehod  do  izhoda  je  čist ,  lahko  se  pride  do  njega  v  varnostni  razdalji  ob  platnih ,  zunaj  rosi .  Vsake  toliko  se  nekaj  prelomi  gori  in  nekje  naprej  in  uspe  preglasiti  vsaj  klavir ,  vendar  se  ne  trudi  dosti .  Tista  svetloba  je  zunaj ,  ukrivljena  v  loke ,  ker  sonce  še  ni  zašlo  s  celim  in  so  svetilke  prižgane  zaman .  Dimitrij  izgine  prej .

» Kako  je ,  deca  moja ?  Britvice  nabrušene  in  to ? «  Mitjenka  je  videti  kot  tip  človeka ,  ki  se  hoče  povsod  čutiti  dobrodošlega ,  udari  mlajšega  po  rami ,  še  preden  pride  prav  do  njega .  » Kako ,  pesnik ? «

» Itak . «

Tišina .  Ne  pogledata  se ,  samo  on  ju  gleda  z  druge  strani .

Dimitrij  pokima  in  se  takoj  pomembno  odrine .  Mitjenka  sede  na  njegovo  mesto  in  ga  od  zadaj  zdaj  zasleduje  pod  obrvmi ,  potem  pa  pogleda  njega ,  kot  da  ga  je  pripeljal  tja .

Tudi  on  vstane ,  kakor  da  bo  krenil  za  Dimitrijem  ali  pa  že  kar  takoj  na  pot .  Kljub  zavajajočemu  bliskanju  ve ,  kam  mora  iti ,  hodnik  ostaja  trdne  oblike .  Med  hojo  ga  že  malo  nese  po  krovu ,  lahko  pa ,  da  je  vsaj  to  od  luči .  Stranišče  je  obloženo  s  ploščicami ,  ki  jih  ni  škoda ,  v  eni  barvi ,  z  eno  lučjo ,  iz  skodele  rahlo  zaudarja .  Medtem  ko  tako  stoji ,  mora  gledati  v  strop ,  kot  da  ima  sramežljiv  mehur .  Pred  obrazom  ima  okvir  z  brezsramno  podobo ,  Vidim  te ,  spodaj  telefonska  številka .  Z  močnim  tokom  teče  od  njega ,  najbrž  je  dolgo  zadrževal .  Tudi  to  spada  k  takim  večerom .  Poleg  tega  imajo  intelektualci  menda  vsi  po  vrsti  bolehne  mehurje . 

Dimitrij  je  tam  pred  njim .  Bodisi  je  prišel  maloprej ,  ker  še  stoji ,  bodisi  ga  znova  privzdiguje .  Obrnil  se  je  k  njemu ,  že  ko  ga  je  videl ,  in  da  ga  je  videl ,  se  je  moral  že  prej  obračati  tja .  Govori  in  gestikulira ,  od  daleč  zgleda ,  da  razlaga  o  ribah .  Še  tri  glave  na  oni  strani  molijo  iz  gnezd .  Mlajši  se  obrača  proti  njemu ,  vendar  ga  ne  vidi .

» To  je  bila  ideja  na  filozofski  ravni .  Ti  zdaj  mešaš  vse  skupaj ,  jaz  včeraj  nisem  . . .  Ne  vem ,  zakaj  ti  sploh  razlagam  …  Pod  pojmom  komunizem  se  danes  združujejo  vse  tiste  ideje ,  o  katerih  sva  ti  celo  življenje  govorila .  Gre  za  samostojne  lokalne  skupnosti ,  zastonj  izobraževalni ,  zdravstveni  sistem  in  osnovne  dobrine ,  sonaravno  bivanje ,  za  univerzalni  dohodek ,  omejevanje  religije  in  kapitalizma  … «  Našteva  na  prste ,  to  gesto  ima  Dimitrij  očitno  rad . 

» Jaz  bom  in  sem  vedno  poskrbel  za  sebe .  Jaz  sem  tu ,  kjer  sem ,  tu ,  s  tem  pivom  v  roki ,  ki  sem  ga  sam  plačal  in  še  vama  mimogrede ,  tu  zdaj  in  vse ,  kar  je  bilo  pred  tem ,  kar  me  je  sem  pripeljalo ,  zato  ker  sem  si  vzel  to  svobodo .  Zato  ker  sem  uporabljal  možgane  tako ,  kot  je  treba ,  po  celem ,  ker  sem  razvijal  svoj  talent  …  Ker  sem  si  upal  tvegat  in  ker  sem  hotel ,  predvsem  zato ,  ker  sem  hotel  raziskat  sebe ,  tako  kot  piše  na  enih  klinčevih  vratih ,  pa  ne  na  vratih  raja ,  da  ne  bo  pomote ,  treba  bit  previden ,  ker  res  ne  vem ,  kaj  vas  na  vaši  teologiji  učijo  …  Nihče  mi  ni  ničesar  podaril  ali  naredil  namesto  mene ,  prej  obratno .  Vsak  cent  sem  si  sam  zaslužil .  Nimamo  vsi  takih  očkotov  in  mamic  kot  ti . « 

» Jaz  razumem ,  da  so  se  naše  poti  malo  razšle .  Vsaksebi .  To  je  čisto  normalno ,  to  je  v  bistvu  življenje .  Mitja  in  ti  s  svojima  puncama ,  jaz  s  svojimi  ženskami ,  vsak  s  svojim  delom .  Midva  s  svojim  malenkostnim  samotarstvom  … « 

» Samo  kaj ,  čez  teden  dni  pa  bo  že  nekaj  novega  našel ,  še  izbiral  si  bo  lahko .  Prejšnji  mesec  so  bile  ameriške  volitve ,  ta  mesec  kriza ,  naslednji  pa  spet  kaka  epidemija .  Vsak  mesec  je  nekaj  novega  v  akciji  …  Glavno ,  da  on  zmeraj  natančno  locira  svoje  sovražnike . «

Na  drugi  strani  oken  pritiska  svetlo ,  kot  da  so  se  šipe  vbočile ,  v  kuhinji  pa  je  zakrita  senca .  Pospravljeno  je  in  čisto ,  diši  po  čistilih .  Umivalnik  je  suh ,  pod  se  sveti ,  pred  mizo  je  zlizan ,  napit .  Prt  na  mizi  in  prtički  okoli  so  poravnani ,  revije  zložene ,  televizija  je  iztaknjena .  V  tej  svetlobi  je  najbrž  čedno  in  domače ,  povezano  s  spominom .  Gre  gor  do  mize .  Na  kavču  so  sveže  spodnjice  in  spodnji  majici ,  položene  preko  naslonjala ,  kot  ure  nadrealističnih  slikarjev .  Prime  jih  v  roke ,  da  nazaj ,  kot  da  šele  tako  verjame .  Verjetno  tudi  dišijo ,  vendar  jih  ne  dvigne  k  nosu .  Gre  dol  do  štedilnika .  Odkrije  pisker ,  ki  je  pripravljen  na  električni  plošči ,  plinske  bombe  ni ,  mogoče  se  bojijo  eksplozije ,  nagne  se  nadenj ,  kot  da  bo  tam  kak  odsev ,  ga  dvigne  in  dol ,  da  ga  podstavi  pod  pipo .  Voda  teče  počasi ,  ni  pravega  pritiska .  Sprva  šumi ,  nato  žubori .  Nekako  sovpada  z  jutranjimi  zvoki ,  kot  nek  bolje  poznani  gozd .

Potegne  si  majico  za  ovratnik  in  preko  las ,  da  mu  jih  zadaj  poboža  proti  dlaki ,  vrže  jo  na  tla  pred  naslonjač .  Telo  ima  belo  in  dlakavo ,  tako  kot  povsod  drugje  tudi  tu  in  ob  tej  uri .  Začuda  ni  nikjer  moker ,  nikjer  poležan ,  čeprav  se  je  marsikje  vlačil  čez  dan ,  nič  ne  teče  z  njega .  Odpne  si  prevelike  hlače  in  jih  spusti ,  stopi  iz  hlačnic .  To  zdaj  že  več  ni  metodika ,  kakor  da  bo  zlezel  v  posteljo  z  ljubico .  Nogavice  so  zgleda  tudi  zdaj  največja  nevšečnost ,  skoraj  sede  na  hladilnik  dol ,  ko  jih  odira ,  kosmi  tkanine  se  ga  še  držijo ,  vrže  jih  gor  na  ono  stran ,  zraven  majice . 

Odnese  svojo  raboto  s  sabo  na  hodnik ,  da  se  sezuje .

» Ne  pride . «

» Lepo  se  obleč ,  hlače  gor ,  pa  obril  bi  se  tudi  lahko  … «

» Ne  kliči  vseh  Franček ,  pa  nehaj  neprestano  silit  v  deco .  Ne  živijo  vsi  od  same  sladkobe  tako  kot  ti . «

Mlajši  odloži  časopis  in  se  nastavi  spredaj .  Sleče  si  majico .  Hrbet  ima  pikčast ,  pojeden ,  drugje  bel ,  svetloba  skozi  okno  ga  samo  še  bolj  voska ,  vidi  se  mu  srt .  Poleže  lase  nazaj  in  si  znova  naredi  čop ,  voljni  so  še  od  prejšnjega ,  od  zadaj  je  videti  kot  dekle ,  samo  dlačje  ima  bolj  po  moško .  Mama  nalije  vroče  vode  v  banjo ,  da  se  zakadi  v  ogledalo  na  elementu ,  potem  podstavi  pisker  pod  pipo .  Dolije  hladne ,  poskuša  z  roko . 

Pozvoni ,  preden  vstopi ,  čeprav  je  tu  najbrž  bolj  navajena  slišati  zvonec  odmevati  znotraj .  To  so  mestne  manire .  Na  vratih  je  skozi  celo  leto  napis  G  plus  M  plus  B ,  kakor  da  so  se  podpisali ,  preden  so  odšli ,  samo  letnica  se  menja .  Na  stopnici  pred  vhodom  so  skobacane  stare  cokle .  Predsoba  je  prazna .  V  njej  so  v  kotu  drva  in  stara  omara .  Nihče  se  ne  sezuje .  Na  desno  je  spalnica ,  naprej  sta  moderna  kopalnica  in  stranišče ,  na  levo  je  velika  kuhinja ,  po  stopnicah  gor  pa  je  prazno ,  vendar  si  je  eden  od  bratrancev  že  izmeril . 

Po  pokojnem  možu ,  ki  je  delal  in  umrl  v  tovarni  nekaj  kilometrov  više ,  prejema  pokojnino ,  za  hišo ,  ki  jo  je  podedovala  od  staršev ,  ima  vrt  s  solato  in  krompirjem ,  s  kolesom  minuto  stran  pa  manjše  polje  z  bučami  in  koruzo ,  kar  so  dobili  po  vojni ,  ker  je  bil  oče  s  štirimi  brati  na  pravi  strani ,  dva  pa  je  tam  tudi  pustil ,  in  je  še  v  denacionalizacijskem  postopku .  Rodila  je  sedem  hčera  in  niti  enega  sina .  Dve  sta  umrli  še  v  otroških  letih  za  otroško  paralizo ,  ena  se  je  preselila  v  Nemčijo .  Najstarejša  se  je  poročila  in  živi  na  njeni  levi ,  v  novozgrajeni  hiši ,  na  mestu ,  kjer  je  nekoč  živel  njen  stric ,  eden  od  dveh  preživelih ,  z  možem ,  ki  dela  na  bližnji  farmi ,  sta  si  razdelila  preostali  polji  in  dokupila  še  dve ,  potem ,  ko  so  morali  eno  in  polovico  drugega  prodati  za  avtocesto .  Druga  najstarejša  se  je  priženila  k  sosedom  na  desni ,  kupila  sta  gostilno  v  sosednji  vasi ,  tretja  živi  tristo  metrov  naprej ,  v  izvenzakonski  skupnosti  s  priseljencem  iz  mesta ,  lastnikom  več  farm ,  tudi  tiste  bližnje .  Zadnja  se  je  preselila  v  mesto ,  kjer  je  do  rojstva  prvega  delala  kot  čistilka  na  šoli ,  in  omožila  z  avtomehanikom  iz  vasi  na  drugi  strani  reke .

» Mi  smo  jedli  ob  enajstih . «

» Vzemite  si ,  no .  Saj  ne  bo  zmanjkalo . «

» Potem  pa  bodita  lačna ,  sama  si  bosta  kriva  … « 

Tablete  ima  v  predalu  zraven  pribora .  Pokaže  jih  mami .  Mama  bere  škatlico ,  drobi  oči ,  obrača  po  kotih .  Stara  mama  stoji  ponosno  zraven .

» Ja ,  lahko  gremo ,  ja .  Jaz  sem  že  bila  zjutraj  na  grobu ,  takoj ,  ko  sem  dala  svinjam  …  Sem  zalila ,  pa  populila  plevel ,  pa  vse ,  da  ne  bo  tako  grdo  zgledalo  pa  bojo  vsi  prišli .  Vzemite  si  še ,  kdor  bo  … «

» Mama ,  pa  če  zakleneš  vrata ,  še  ključ  ven  vzemi ,  drugače  to  nič  ne  pomaga . «

Vas  je  dolga  vrsta  ograj  na  obeh  straneh  ceste .  Nekateri  imajo  lične  lesene ,  nekateri  razpadle  plotove ,  železne  ali  zelene .  Najprej  so  ograje ,  potem  poslopja ,  za  njimi  vrtovi ,  ki  se  podaljšajo  v  njive  in  polja ,  večinoma  koruza ,  ječmen  in  pšenica ,  potem  je  malo  travnika ,  ki  ga  preseka  avtocesta ,  in  gozd  za  material ,  kurjavo ,  gobe  in  smeti .  Počasi  grejo ,  stara  mama  se  malo  naslanja  na  svojo  hčerko ,  pa  čim  bolj  opazno ,  da  ne  bi  bilo  videti ,  kot  da  gre  za  nežnost .  Ljudje  včasih  gledajo  izpred  hiše ,  nekateri  so  prišli  pogledat  gor ,  kaj  se  napravlja ,  ali  pa  pomahajo  s  traktorjev  in  prikolic ,  ko  se  široko  peljejo  mimo .  Kak  pes  se  zažene  in  jih  spremlja  ob  ograji . 

Danes  so  omejeni  otoki  svetlobe ,  ponekod  je  osvetljen  samo  kak  spomenik .  Bolj  oster  od  okolice ,  kot  da  imajo  ljudje  s  tem  vsem  skupaj  prav  in  je  tam  še  duša  tistih  s  fotografij ,  ali  pa ,  kot  da  so  tam  zakopani  zakladi  in  je  danes  kak  poseben  dan ,  da  so  vidni .  V  začetku  so  stari  spomeniki ,  čas  jih  je  zametel  in  jih  pobil ,  izognila  so  se  mu  samo  obeležja  iz  vojne .  Novejši  del  je  čistejši ,  je  pa  tudi  bolj  kamnit ,  utrjen ,  manj  je  možnosti  za  nečednost  in  neurejenost ,  pa  tudi  za  mrtvece ,  da  bi  hodili  strašit . 

» Mami ,  kdaj  gremo  domov ? «

» Vse  je  baje  zapustil  najstarejšemu . «

» To  ti  je  tvoj  povedal ?  Sem  mislil ,  da  imaš  nekega  mladega  jebača .  Jaz  še  takih  stvari  ne  rabim  vedet . «

» Naj  politiki  malo  zavihajo  rokave …  Pa  pri  teh  cenah …  Še  za  lani  so  nam  dolžni . «

» Če  greš  pa  v  mesto ,  pa  vidiš  toliko  te  nesnage  … «

Pretresovalec  bi  moral  torej  vedeti ,  da  je  treba  pisati  o  malih  ljudeh ,  male  in  nepretenciozne  zgodbe  za  male  ljudi ,  da  se  lahko  poistovetijo ,  samo  po  drugi  strani  tudi  ne  preveč  banalne  ali  vsakodnevne ,  to  ne  bi  imelo  ne  učinka  ne  smisla .  Malo  posebni  že  morajo  biti ,  če  je  le  dovolj  skrito  za  običajnim .  Najbolje  je  začiniti  z  nekaj  fantastike  ali  elementi  kriminalke ,  malo  mora  biti  obscenosti ,  če  ne  že  pornografije  ali  pa  drugih  kontroverznosti  in  eksotičnosti ,  da  je  videti  dovolj  zanimivo  in  da  se  lahko  zares  veliko  dogaja .  To  še  nikakor  ne  pomeni ,  da  gre  za  čtivo  za  na  plažo .

» Pridi ,  boš  še  nekaj  hitro  pojedel ,  preden  greš ,  nisi  hotel  tam  nič  jesti . «

Skozi  mleko  vidi ,  da  se  vrata  odprejo  in  da  se  nekdo  zvali  v  prostor ,  potem  se  odprejo  sosednja  vrata  in  spet  zaprejo .  Na  steno  predsobe  pade  senca  še  s  tiste  strani .  Neha  se  napenjati ,  rahlo  pokašlja  in  se  dvigne ,  glasneje  sede .

Za  vrati  je  slišati  najprej  napihovanje ,  kot  da  je  nekaj  starega  in  bolnega ,  potem  zvijanje  tkanine  in  poteg  po  mokri  koži ,  podrsavanje  hišnih  copat .  Cmok ,  ko  se  zalepi  zrak  v  odprtini ,  zaškriplje  in  malo  poči .  Spet  je  zunaj  malo  več  svetlobe .  Malo  ga  guga  sem  in  tja ,  vendar  ne  vstane ,  kakor  da  ga  je  šele  zdaj  začelo  prav  obračati ,  pospraviti  skuša  beležko  nazaj  v  žep ,  ga  poravnati ,  svinčnik  mu  pade  na  tla  in  se  odkotali  nazaj ,  nekam  k  metlici .  Prisluhne ,  napenja  spodnjo  čeljust ,  pokašlja ,  mogoče  glasneje ,  kakor  da  se  je  pa  zdaj  dokončno  prehladil .  Najbrž  ga  je  sram  spregovoriti . 

Končno  poči  plastika  in  se  voda  zavrti ,  vrata  odprejo ,  copati  oddrsajo  ven ,  zaprejo ,  senca  se  obarva  v  črno  barvo ,  zgoraj  pa  belo ,  kot  da  je  namesto  glave  steklo ,  isti  postopek  pri  naslednjih  vratih .  Vmes  se  ustavi  samo ,  da  se  zdi ,  da  pogleda  skozi  steklo  k  sosedu .  Gleda  nazaj . 

Stari  so  tam ,  da  pazijo  na  vnuke ,  ko  mladi  delajo  ali  ko  gresta  od  hiše ,  pomirjajo  jih ,  da  sta  mama  in  ata  šla  samo  v  trgovino  in  da  jim  bosta  prinesla  vsak  ogromen  bombon ,  ko  se  vrneta ,  in  popoldne  jih  mladi  poberejo  z  razdraženimi  želodci .  Takoj ,  ko  so  jih  mladi  dobili ,  so  se  začeli  odrekati  zanje  in  jim  skušajo  pred  starimi  očmi  dati  še  več ,  kot  so  sami  dobili ,  da  jih  ponižajo  in  da  se  preko  tega  odrešijo  krivde ,  če  je  je  slučajno  vseeno  kaj ,  čeprav  menda  deluje  to  samo  vsako  zase  in  ne  naenkrat .  Stari  starši  skušajo  seveda  vseeno  tekmovati  s  tem ,  kot  da  gre  za  drugi  krog ,  jim  pokazati  svojo  prilagodljivost  in  popraviti  vse  nabrane  krivice  na  vnukih .  Pa  mladim  preseliti  svojo  nasoljeno  modrost  in  pošteno  lokavost ,  medtem  ko  se  trudijo  ti  njim  pokazati ,  kako  se  je  svet  od  takrat ,  ko  sta  bili  uporabni ,  spremenil ,  in  kakšni  sta  moderna  pamet  in  prevarantstvo .  Samo  ene  od  tukajšnjih  starih  modrosti  ne  morejo  zares  zanikati ,  ki  pravi ,  da  je  človek ,  dokler  ima  starše ,  otrok . 

Stare  ni  sram  samo  tega ,  da  njihovi  otroci  niso  sposobni  za  nobeno  delo ,  ampak  jih  mora  biti  sram  tudi  na  kolinah  in  rojstnih  dnevih  ali  ko  dobijo  obiske ,  ker  njihovi  otroci  molčijo  ali  pa  včasih  zgledajo  zgroženi ,  ker  se  neprestano  pritožujejo  in  jim  ni  nič  pogodu ,  pesimisti  že  pri  teh  letih ,  še  preden  so  začeli  res  živeti ,  kot  se  reče .  Ker  se  ne  smejijo  istim  televizijskim  oddajam ,  nimajo  vozniškega  dovoljenja ,  ker  se  oblačijo  kot  cigani ,  ker  ne  znajo  sovražiti  istih  stvari ,  nimajo  rednega  partnerja ,  posebno  mlada  dekleta ,  in  niso  priljubljeni  med  sošolci .  Taki  so  lahko  nazadnje  tudi  istospolni  ali  pa  se  spečajo  s  tujci .  Sram  jih  je ,  ker  se  posmehujejo  ali  čudijo ,  če  jih  kdo  vpraša ,  kdaj  bodo  vnuki ,  ker  pravijo ,  da  jih ,  če  bi  jih  že  kdaj  slučajno  imeli ,  ne  bodo  dali  krstiti ,  ker  se  jim  ne  mudi  poiskati  si  službo  in  pri  teh  letih  še  hodijo  v  šolo ,  ker  jih  sosedje  zalotijo ,  ko  prebirajo  smeti .  Tega  jih  je  bolj  sram  od  revščine .  To  ne  pomeni ,  da  so  odrasli ,  ampak  da  se  imajo  za  posebne  in  izjemne ,  za  vredne  več ,  kot  si  bodo  lahko  njihovi  stari  kadarkoli  odrekli .  Ni  upor ,  da  ne  bodo  garali ,  tako  kot  so  garali  oni ,  ne  za  trakom ,  ne  na  polju ,  ne  za  ugled ,  da  ne  bodo  rodili  otrok ,  za  to ,  da  bi  se  jim  lahko  odrekali  ali  da  bi  zapolnjevali  pokojninsko  shemo ,  ampak  trmoglava  lenoba  in  otročjost .

Obstajajo  tri  vrste  mladih  ljudi .  Ena ,  ki  hodi  po  štirih ,  ena ,  ki  hodi  po  dveh ,  in  ena ,  ki  hodi  po  treh  nogah . 
