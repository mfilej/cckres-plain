 
» Ničesar  ne  mislim , «  je  odvrnil  Damoklís  in  pri  tem  krotil  svoje  razburjenje .  » Ne  vem ,  o  čigavih  natikačih  govorite ,  o  čigavih  stopalih ,  o  čigavih  nohtih . «

2.  Jajčeca  morskih  ježkov ,  ki  se  utapljajo  v  žlici  vode  iz  Egejskega  morja 

» In  kaj  še ? «

Ime  vsake  posamezne  jedi  je  kot  grom  odmevalo  v  Damoklísovih  ušesih ,  se  kot  nož  zabadalo  v  njegovo  srce .  Po  daljšem  premolku  in  hudem  notranjem  boju  se  je  Damoklís  odločil ,  da  ne  bo  pokazal  svoje  bolečine ,  da  bo  zatajil  ljubosumje  in  bes ,  ki  sta  ga  razžirala .  Odločil  se  je ,  da ,  vsaj  zaenkrat ,  Nani  ne  bo  postavljal  novih  vprašanj ,  takšnih ,  ki  bi  jo  prisilila ,  da  bi  se  zatekala  v  laži ,  ki  bi  ga  prizadele ,  ali ,  še  huje ,  v  resnico ,  ki  bi  ga  prizadela  še  bolj .  Hotel  se  je  izogniti  prepiru .  Tako  zelo  si  jo  je  želel ,  tako  zelo  jo  je  oboževal .  Prostovoljno  je  postal  njen  suženj ,  srečni  suženj ,  ki  ne  bi  za  nič  na  svetu  zamenjal  čudovitih  okovov  svojega  suženjstva .  Naná ,  Naná ,  Naná .  Najlepša  in  najduhovitejša  ženska ,  predvsem  pa  najbolj  razposajena  od  vseh  maloštevilnih  žensk ,  ki  jih  je  spoznal  v  svojem  življenju .  Sicer  pa ,  je  vdano  razpredal ,  če  Naná  ne  bi  bila  ustvarjena  za  varanje ,  je  ne  bi  nikoli  spoznal .  Če  ne  bi  bila  takšna ,  tako  očarljivo  ustvarjena  zapeljivka ,  bi  njene  čare  užival  samo  njen  soprog .  Damoklís  ni  mogel  od  Nane  zahtevati  vrlin ,  ki  jih  samo  zakonski  možje  lahko  zahtevajo  od  svojih  žena ,  in  ni  ji  mogel  očitati  slabosti ,  s  katerimi  se  je  sam  okoriščal .  Bilo  bi  krivično ,  če  bi  bil  ženski  zaklad ,  kakršen  je  bila  Naná ,  v  lasti  enega  samega  moškega .  Če  ne  bi  varala  Damoklísa ,  ne  bi  poleg  njega  varala  tudi  svojega  moža .  In  v  tem  primeru :  zbogom  drhtenje  od  sreče  in  blaženi  srh ,  ki  sta  do  temeljev  pretresala  njegovo  telo  in  dušo .

V  izbruhu  pravičnosti  in  nepristranosti ,  predvsem  pa  oboževanja  in  slepega  občudovanja ,  je  Damoklís  stopil  k  njej ,  jo  pobožal  in  jo  poljubil  ne  kot  Nano ,  ampak  kot  bistvo  ženskega  bitja .

Potrebujemo  hobotnico ,  težko  kilogram  do  kilograma  in  pol .  Vsako  lovko  prerežemo  na  tri  dele .  Telo  v  resnici  gre  za  trebuh  obrnemo  navzven  in  odstranimo  drobovje .  Prerežemo  na  štiri  dele .  Odstranimo  del  telesa ,  kjer  so  oči .  Meso  stresemo  v  kozíco  in  dušimo  na  šibkem  ognju .  Kakih  pet  minut  zatem  odlijemo  tekočino ,  ki  jo  je  oddalo  meso ,  in  skupaj  z  njo  odvečno  sol ;  tekočina  v  barvi  joda  je  pravzaprav  morska  voda .

3.  Grahova  zrna ,  ki  te  na  mah  pokončajo

DVE  URI  ZATEM  je  Naná  v  Dimítrisovem  stanovanju ,  za  slavnostno  pogrnjeno  mizo ,  v  mehki  svetlobi  prižganih  sveč ,  zavzeto  navajala  na  moč  okrnjene ,  Dimítrisove  živce  parajoče  razloge  za  svojo  dveurno  zamudo . Vilice ,  ki  so  v  enakomernih  časovnih  presledkih  obiskovale  njena  usta ,  so  prekinjale  vsak  stavek ,  malo  preden  je  bil  sklenjen .

» Bila  sem  tik  pred  tem ,  da  odidem  od  doma , «  je  rekla  Naná  in  prekinila  svoje  sprotno  izmišljevanje ,  medtem  ko  je  z  elegantno  kretnjo  nesla  v  usta  z  višnjevo  našminkanimi  ustnicami  košček  jagnjetine .  Ko  ga  je  pogoltnila ,  je  nežno  in  počasi ,  kot  bi  zlogovala ,  nadaljevala :  » In  ko  sem  že  bila  pripravljena  za  odhod ,  malone  na  vratih  … «  V  usta  znova  zaidejo  vilice ,  tokrat  z  grahom ,  in  spet  prekinejo  njene  besede .

» Ko  si  bila  pripravljena  za  odhod ? «  je  vprašal  Dimítris ,  ki  je  hotel  na  vso  silo  slišati  nadaljevanje  zgodbe .

4.  Lačna  v  vseh  pogledih

Kaj  naj  ji  skuha ?  Pustil  jo  bom  lačno ,  lačno  v  vseh  pogledih ,  je  razmišljal .  Niti  malo  se  ne  bom  potrudil .  Niti  z  mezincem  ne  bom  mignil .  Ne  bom  se  preoblekel ,  ne  bom  se  umil ,  ne  bom  se  obril ,  ne  bom  kuhal .  Moja  navzočnost  bo  poosebljen  očitek .  Ni  vredna  moje  pozornosti ,  ni  vredna  mojih  poljubov ,  mojih  poljubov ,  ki  so ,  kot  sama  priznava ,  najbolj  čutni  poljubi ,  kar  jih  je  kdaj  dobila  in  ker  izžarevam  izjemno  samopoznavanje  in  se  ne  hvalim  kar  tako ,  vem ,  da  je  to  edina  reč ,  o  kateri  se  mi  ne  laže .  Ne ,  tokrat  ne  bo  okusila  mojih  poljubov  in  niti  mojih  čutnih  omak  in  ker  izžarevam  izjemno  samopoznavanje  in  se  ne  hvalim  kar  tako ,  se  mi  tudi  glede  slednjega  ne  laže .  Ne ,  tokrat  nič  omak  in  nič  poljubov .

» Dimítris ,  danes  smo  pa  zgodnji . «

» Spremeni  pozo .  Usedi  se ,  kot  je  navada  in  začni  kaditi . «

Utrujena  je ,  je  pomislil  Damoklís ,  in  se  naježil .  Naj  bo  po  minuli  razuzdani  noči  spočita ?  Toda  ta  njena  poza !  Je  mogoče ,  da  si  ob  takih  akrobacijah  oddahne ?  Čeprav  si  ga  je  grdo  privoščila  kot  še  nikoli ,  čeprav  je  bil  povsem  iz  sebe  zaradi  nezaslišane  predrznosti ,  zaradi  nezaslišane  laži  svoje  ljubice ,  jo  je  ubogal :  že  se  je  znašel  na  kolenih ,  že  je  do  potankosti  izpolnjeval  njene  ukaze .  Ko  je  použila  tri  cigarete  zapored ,  je  Naná  izjavila ,  da  je  lačna .  Nastopil  je  torej  veliki  trenutek  za  majirítso ,  veliki  trenutek  njegove  kuharske  umetnosti ,  njegovega  zmagoslavja . 

Damoklís  ni  še  nikoli  doživel  hujšega  ponižanja ,  bolj  bednega  poraza .  Zdaj  je  nastopil  čas  ugonobitve .  Jutri  te  bo  Dimítris  dobil  ne  le  utrujeno ,  ampak  povsem  izžeto ,  neuporabno .  Ta  noč  bo  tako  razvratna ,  tako  divja ,  da  glede  jutrišnjega  dne  ne  dam  roke  v  ogenj ,  da  ga  boš  dočakala  živa ,  je  pomislil  Damoklís  in  se  z  maščevalnim  besom  vrgel  v  Nanino  naročje . 

V  večjo  posodo  položimo  manjšo  prašičjo  glavo .  Pokrijemo  jo  z  mlačno  vodo  in  jo  pustimo  v  njej  dve  uri  in  pol .  Nato  jo  dobro  operemo  in  jo  skupaj  z  manjđim  telečjim  parkljem ,  prerezanim  na  dvoje ,  damo  v  velik  lonec .  Prilijemo  toliko  vode ,  da  meso  čez  in  čez  pokrije .  Ko  začne  vreti ,  odstranimo  pene .  Dodamo  2  veliki  čebuli ,  v  kateri  smo  zabodli  po  en  klinček ,  2  stebelci  zélene ,  ”  mbžlice  poprovih  zrnc  in  ”  žlice  pimentovih  zrnc .  Posolimo .  Pokrijemo  in  kuhamo  približno  4  ure  na  močnem  ognju .

» Zakaj  ti  vse  to  pripovedujem ?  Zakaj  tebi ?  Kaj  pa  vem .  Čeprav  te  poznam  tako  kratek  čas ,  tako  zelo  kratek  čas ,  čutim ,  da  si  mi  blizu .  Pa  saj  si  v  resnici  dobesedno  zraven  mene ,  v  sosednjem  stanovanju  … «

» Ja ,  uganil  si .  Natanko  to .  Dva  klinčka .  Ne  en  in  ne  trije .  Neverjeten  si  … «

» Ostala  sta  še  dva  obroka .  Če  hočeš ,  pridi  jutri  zvečer ,  da  skupaj  povečerjava  … «

Damoklísove  morilske  misli  je  grobo  prekinilo  zvonjenje  telefona .  Bila  je  Naná .

S  čajno  žličko  pazljivo  izdolbemo  in  izpraznimo  notranjost  paradižnikov .  S  posebnim  strgalom  prav  tako  obzirno  izdolbemo  bučke  in  jim  odstranimo  notranjost .  Paprikam ,  ki  so  sicer  votle ,  odstranimo  samo  belo  meso  med  pregibi  in  semena .

DAMOKLÍS  je  bil  prvič  po  mnogo  dneh ,  preteklih  od  strašnega  razkritja  dvojne  igre ,  ki  jo  je  igrala  Naná ,  presrečen  in  je  to  kazal  tudi  s  svojim  početjem .  S  spretnimi ,  prefinjenimi  kretnjami  je  dolbel  notranjost  bučk  in  paradižnikov  in  tako  ustvarjal  primeren  prostor  za  nadev .  Takoj  zatem  je  s  čajno  žličko  vložil  v  vdolbine  omenjene  zelenjave  novo  polnilo .  To  polnilo  je  bilo  sestavljeno  iz  žlice  riža ,  350  dag  mletega  mesa ,  3  na  drobno  sesekljanih  čebul ,  4  strokov  prav  tako  na  drobno  sesekljanega  česna ,  3  žlic  peteršilja ,  2  žlic  koprovih  stebelc  in  listov ,  2  žlic  mete  seveda  so  bile  vse  dišavnice  na  drobno  narezane  in  iz  enakega  števila  žlic  njegovega  zanosa .

» Zakaj  se  smeješ  kot  kakšen  bebec ? «  ga  je  vprašala  Naná  in  Damoklísov  nasmeh  je  zamrl .

» Ni  res ,  da  ne  pride  v  poštev , «  je  rekel  Damoklís ,  ki  je  črpal  svoj  pogum  iz  obupa .  » To  je  vprašanje  sreče .  Če  boš  jutri  naletela  na  kakšen  vzoren  primer  omake ,  se  boš  od  mene  poslovila .  Prepuščen  sem  na  milost  in  nemilost  prvi  naključni  omaki !  Se  zavedaš ,  Naná ?  Če  se  bo  tisti  drugi  kuhar ,  ravno  zato ,  ker  je  za  spoznanje  pod  mano ,  zatekel  v  pretirano  rabo  kakšne  začimbe ,  s  katero  bo  polaskal  tvojemu  okusu  kaj  se  bo  tedaj  zgodilo ? «

To ,  česar  Dimítris  ni  vedel ,  je  bilo ,  ali  Damoklís  ve  za  Nanino  dvojno  igro .  Ta  nevednost  je  še  bolj  pomračila  njegove  že  tako  mračne  misli .  Opirajoč  se  na  svojo  bolno  domišljijo  je  gojil  drobceno  upanje ,  da  Damoklís  morda  nima  nobene  zveze  z  Nano  in  da  so  bili  njegovi  besedni  namigi  zgolj  naključni .  To ,  da  se  neznani  osebi  v  medsebojnem  pogovoru  izražata  s  povsem  enakimi  besedami ,  ko  gre  za  morske  ježke  in  majirítso ,  je  pač  naključje ,  to  zares  ni  nič  hudega ,  je  razmišljal  Dimítris .  Kajti ,  se  je  še  kar  spraševal ,  je  kaj  hudega  v  tem ,  če  neznanca  med  pogovorom  o  nebu  uporabita  besedo  sinje ?  Kolikokrat  sem  to  slišal !  Ali  ne  bi  mogla  neznanca  na  različnih  krajih  in  ob  različnem  času  povsem  zanesljivo  opisati  majirítso  kot  mozaik  v  kozíci ?

Tako  bebavo  in  obenem  prekanjeno  je  Damoklís ,  ki  se  je  bolj  zavzeto  ukvarjal  s  svojim  obupom  kot  njegov  tekmec  in  medtem  že  osvojil  lahkotnost ,  s  katero  se  je  spretno  gibal  po  ozemlju  rogonoscev ,  ter  potrebo  po  udobju ,  dohitel  Dimítrisa ;  odslej  bodo  potemtakem  pričakovana ,  nezaželena  razkritja  sprejeta  ne  le  kot  pričakovana ,  ampak  tudi  kot  zaželena . 

» Če  je  tebe  zdelavala  včeraj  in  je  mene  zdelavala  predvčerajšnjim  in  me  bo  zdelavala  tudi  danes ,  torej  dan  za  dnem , «  je  poudaril  Dimítris ,  » pomeni ,  da  ne  zdelava  svojega  moža .  Ja ,  Damoklís ,  tvoja  ljubica  je  tudi  moja  ljubica , «  je  odločno  sklenil  Dimítris .

» Pa  kaj  še , «  je  nejevoljno  odgovoril  Dimítris ,  ki  je  iskreni  smeh  svoje  ljubice  razumel  kot  porogljiv  smeh .

Ko  se  fižol  tako  zmehča ,  da  se  topi  v  ustih ,  dodamo  sol ,  poper ,  skodelico  paradižnikovega  soka  in  skodelico  oljčnega  olja .  Kuhamo  še  kakšne  četrt  ure ,  da  se  omaka  zgosti . 

Pečeni  jagenjček  s  krompirjem  je  slastna  jed ,  povsem  primerljiva  z  ratlukom * *  vzhodnjaška  slaščica  iz  riževega ,  krompirjevega  ali  koruznega  škroba ,  sladkorja  in  limonovega  soka .  Zaželeno  je ,  da  ga  pospremimo  s  pikantno  solato  iz  rukvice  ( rukole ) .

13.  Povsem  sveži ,  živo  zeleni  listi  vinske  trte

Ponudimo  ohlajene .  Pokapljamo  z  limoninim  sokom .

» Da  je  nisem  videl ?  Kdo  pravi ,  da  je  nisem  videl ? «  je  osupnil  Dimítris .

» Sestal  sem  se  z  njo  kljub  najinemu  dogovoru .  In  sestal  se  bom  tudi  danes .  Če  si  ti  tepec  in  se  nisi  sestal  z  njo ,  nisem  jaz  kriv . «

Kokošja  juha

Ponudimo  vroče  ali  mlačno .

» Prav  imaš ,  Naná .  Glej ,  da  mu  ne  pade  opeka  na  glavo , «  je  s  komaj  zaznavno  škodoželjnostjo  rekel  Damoklís .

» En  mesec  bo  dovolj , «  je  sklenila  Naná .

Težko  pričakovani  rok  je  že  potekel  in  zaman  si  je  Damoklís  prizadeval ,  da  bi ,  kljub  vse  bolj  zavzetemu  opazovanju  in  vse  pogostejših  srečanjih  z  žrtvijo ,  na  Dimítrisovem  obrazu  zasledil  znamenja ,  da  ga  je  Naná  zapustila .

Pastitsío

Gre  za  različico  musake ,  toda  namesto  jajčevcev  uporabimo  debele  makarone ,  ki  jih  pred  tem  skuhamo ,  odcedimo  in  namastimo  s  surovim  maslom .
