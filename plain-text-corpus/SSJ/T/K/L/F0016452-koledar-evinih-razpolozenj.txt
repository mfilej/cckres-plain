 
Globoka  nezadovoljstva ,  ki  jih  občutijo  vsi  ljudje ,  ko  jih  neke  višje  sile  spravijo  v  nemočen  položaj ,  se  GigaKolonu ,  kadar  se  zaradi  nekega  še  njemu  nerazumljivega  vzroka  ozre  na  Zemljo ,  zdijo  smešna .  " Vaša  Narava ,  kot  jo  imenujete ,  in  še  zdaj  ne  veste ,  da  pravzaprav  sploh  ni  takšna ,  kot  si  jo  predstavljate ,  naj  bi  vas  ustvarila  takšne ,  da  vaš  organizem  šele  ob  smrti  dokončno  odpove .  Če  pa  vas  kakšna  nevšečnost  doleti  pred  tem ,  naj  bi  si  znali  pomagati .  Kdor  slabo  vidi ,  naj  bi  bolje  slišal ,  tipal  ali  vohal ;  kdor  ne  sliši ,  naj  bi  se  mu  razvil  boljši  občutek  za  opazovanje ;  tistemu ,  ki  ima  na  primer  eno  nogo  krajšo  kot  drugo ,  pa  bi  tudi  lahko  bilo  v  tolažbo ,  da  ima  prav  zaradi  tega  drugo  nogo  daljšo  kot  prvo . "  Tako  bi  rekel  GigaKolon ,  ki  ga ,  ležečega  v  Vesolju ,  človeštvo  in  cela  Zemlja  zanima  toliko  kot  človeka  en  njegov  elektron ,  ki  se  mu  v  eni  od  oksidativnih  verig  valja  po  enem  od  mitohondrijev . 

Vrata  ordinacije  so  se  odprla  in  izstopila  je  starejša  ženska ,  ki  je  prej  sedela  nasproti  Eve .  Drobno  telo  je  imela  oblečeno  v  črno ,  preprosto  obleko  in  sive  lase  umetelno  spletene  v  kito ,  ki  je  bila  na  zatilju  zvita  v  figo .  Njene  zgarane  in  revmatične  roke  so  izdajale ,  da  je  kmečkega  rodu .  Težko  bi  ji  rekli  gospa ;  za  ta  izraz  je  bila  preveč  skromna ,  preveč  naivna  in ,  kljub  starosti ,  preveč  neizkušena .  Tudi  starka  ji  ne  bi  mogli  reči .  Ta  beseda  zveni  pregrobo  in  označuje  osebo ,  ki  med  drugim  naredi  tudi  kakšen  greh .  Mogoče  je  še  najbolj  ustrezen  izraz  ženica .  Dobra  ženica ,  ki  je  celo  življenje  delala  za  dobro  svojih  otrok  in  poleg  tega  v  cerkvi  zanje  vsak  dan  molila .  Evi  se  je  zdelo ,  da  bi  takšna  lahko  izgledala  Cankarjeva  mati .  Ženica  je  zaradi  vseh  mogočih  kapljic ,  ki  jih  je  dobila  v  oko ,  mežikaje  nase  navlekla  star  siv  plašč ,  pozdravila  in  zapustila  čakalnico .

2.  SVEČNICA

Vrata  so  s  šibkim  trkanjem  nakazala ,  da  je  na  drugi  strani  nekdo ,  ki  se  boji  državnih  uradnikov .  Odprla  so  se  in  noter  sem  pokukal  jaz .  " Dober  dan !  Iščem  gospoda  Ceslarja , "  sem  plašno  izdavil .  V  službi  so  mi  dali  neke  papirje ,  da  jih  odnesem  na  ministrstvo .

" Tudi  z  lepoto  se  daleč  pride ,  a  ne  veš ;  samo  poglej  trapaste  lepotice ,  s  kom  se  poročajo , "  je  povedal  Ludvik  in  pomislil  na  predlansko  vinsko  kraljico .

Medtem  ko  je  doktor  Gregor  za  šankom  naročal  novo  rundo ,  je  Brane  s  pogledom  spet  uščipnil  bedro  in  pobožal  prevelik  nosek .  Nos  se  je  obrnil  proti  njemu  in  se  skupaj  z  usti  razširil  v  prijazen  smehljaj .  Zdelo  se  mu  je ,  da  je  bil  namenjen  njemu .  Prepričan  pa  ni  bil .  Mogoče  je  nastal  med  pogovorom  s  prijateljico ,  tisti  obrat  glave ,  ki  je  nos  obrnil  proti  njemu ,  pa  je  bil  zgolj  naključje .

Iz  ženskega  stranišča  se  je  zaslišalo  klokotanje  vode  in  pretok  skozi  sifon .  Nekaj  trenutkov  za  tem  je  ven  stopila  olajšana  dama  in  stopila  k  umivalniku .  Simpatična  svetlolaska  je  vstopila .  Pustila  mu  je  pogled ,  ki  je  obetal .  Ampak ,  očitno  je  šla  res  lulat !

Tiste  iskrice ,  ki  so  v  naslednjih  minutah  švigale  med  svetlolaskinimi  in  Branetovimi  očmi ,  so  hitro  uredile ,  da  sta  se  dekleti  presedli  k  moškim .  Sicer  bi  se  spodobilo ,  da  bi  se  moški  pridružili  ženskam ,  in  prav  to  je  bil  tudi  razlog  za  kratkotrajno  pregovarjanje ,  kdo  se  bo  kam  presedel .  Vendar  je  bil  argument ,  da  je  miza ,  za  katero  sedijo  moški ,  večja ,  neizpodbiten  in  sta  se  z  njim  morali  strinjati  tudi  dekleti .  Ob  običajnem  predstavljanju  so  izvedeli ,  da  je  lastnici  stegna  ime  Laura ,  da  je  svetlolaska  Svetlana ,  pa  si  Brane  nikakor  ni  mogel  zapomniti  in  jo  je  stalno  nagovarjal  s  Snežana . 

Ludvik  je  spet  uporabil  neke  verze ,  za  katere  nihče  ni  vedel ,  če  se  jih  je  naučil  iz  ljubezni  do  poezije  ali  jih  zna  na  pamet ,  da  bi  jih  uporabil  v  svoje  dobro ,  ali  pa  si  jih  celo  sam  izmišljuje .

Mimogrede  lahko  omenimo ,  da  bi ,  če  bi  se  med  njima  vzpostavilo  stalno  kontaktiranje ,  Svetlana  postala  alergična  na  eno  od  vrst  pršic ,  ki  živijo  v  tepihu  v  njegovi  dnevni  sobi .  Zaradi  tega  bi  v  njegovem  stanovanju  kihnila  vsaj  desetkrat  na  uro .  Zaradi  kihanja  in  slabega  počutja  ter  posledično  slabe  volje  bi  se  kmalu  razšla  in  ta ,  ki  bi  takrat  imel  že  novejši  model  golfa ,  bi  razmišljal ,  da  bi  bilo  treba  hitro  najti  eno  drugo ,  ki  bo  namesto  Svetlane  plačevala  polovico  stroškov  za  stanovanje .

4.  ČETRTEK

" Na  obisk  grem , "  je  odgovorila  in  še  na  misel  ji  ni  prišlo ,  da  bi  se  zaradi  vprašanja  ustavila .  Nekoliko  se  je  le  pomaknila  proti  sredini  stopnic ,  ker  se  je  bala ,  da  bi  si  ob  železni  ograji  strgala  najlonke .

Ob  četrtkih  zvečer  Ljubljana  oživi .  Že  od  nekdaj  je  in  še  nekaj  časa  bo  tako .  In  ta  četrtek  je  Eva  s  svojimi  prijateljicami  sedela  ob  krožnikih ,  na  katerih  je  vsaka  pustila  še  pol  pice .  Damski  želodčki  se  tako  hitro  napolnijo !  Joj !  Kašasta  vsebina  prežvečene  pice ,  ki  ji  še  bolj  živo  barvo  daje  tatarska  omaka  z  veliko  rumenjaki  in  jagodni  sok ,  že  po  nekaj  grižljajih  zapolni  majhno  prostornino  želodčka .  Papirnati  prtički ,  s  katerimi  so  si  po  jedi  obrisale  maščobo  okrog  ust ,  so  se  namakali  v  ostankih  tatarske  omake .  Takrat  me  je  ena  od  njih  zagledala ,  kako  sem  s  kolegom  besen  stal  ob  šanku  in  čakal  na  prosto  mizo ,  in  svoje  prijateljice  opozorila  na  naju . 

V  kletnih  prostorih  lokala  ob  Ljubljanici  so  se  zmeraj  dobro  počutile .  Glasba  jim  je  bila  všeč ,  gostje  in  kelnarji  so  sporoščeni ,  ravno  prava  uvertura  za  naprej .  Čutile  so ,  da  bo  danes  še  veselo !  Še  posebej ,  če  ob  enajstih  še  ne  bodo  obupale  in  bodo  šle  še  naprej .  Ne  bi  bilo  prvič ,  da  bi  ob  hrvaški  glasbi  zaplesale  tudi  po  mizah .

Tudi  Eva  je  bila  skeptična :  " Dva  rogata . . . ,  ne  vem !  Sicer  so  tako  ovni  kot  kozorogi  redoljubni ,  ampak  ovni  so  zelo  gospodovalni ,  posebno  ovnice ,  kozoroginje  pa  ne  prenesejo ,  da  bi  jim  kdo  ukazoval .  Kar  pripravi  se ! "

V  lokal  so  se  začeli  zgrinjati  tropi  mularije .  Sloneli  so  že  po  vsem  lokalu .  Ti  fantje  z  oprijetimi  majicami  so  prav  čedni ,  ampak  kaj  boš  z  njimi ?  So  le  premladi .  Vsem  trem  se  je  zdelo ,  da  je  že  čas ,  ko  bi  se  bilo  treba  odpraviti  naprej .  Eva  je  preverila ,  če  ima  s  sabo  rezervne  nogavice .  Da  se  slučajno  ne  bi  zgodilo  kaj  takega ,  kot  se  je  danes  zjutraj !  Ko  je  prišla  v  službo ,  je  ugotovila ,  da  si  je  nekje  na  poti  do  pisarne  strgala  žabe .  In  takšna  je  šla  čez  celo  mesto ,  na  ministrstvu  je  srečala  kup  sodelavcev ,  v  dvigalu  se  je  peljala  skupaj  z  državnim  sekretarjem  in  vsi  so  si  lahko  ogledali  tisto  dolgo  črto ,  ki  se  je  vlekla  čez  celo  nogo .  S  sabo  ni  imela  rezervnih  nogavic  in  je  prosila  tajnico ,  da  je  šla  v  trgovino  ponje ,  saj  takšna  res  ni  mogla  ven . 

" A  nam  na  obrazih  piše ? "  je  koketirala  Lucija .

" Sploh  pa  se  tako  pozno  ne  sme  jesti !  To  škodi ! "  Eva  je  upala ,  da  ju  bo  odgnala .

" Meni  ne  bo  škodilo ! "  je  rekel  en  od  fantov  in  spet  sta ,  gazeč  in  odrivajoč  novozapadli  sneg ,  ki  je  še  naprej  neutrudno  padal ,  pospešila  korak .  Želja  po  horsu  je  bila  neutolažljiva . 

" Daj  mi  naslov . "  Tokrat  se  bo  z  lopato  za  trenutek  ustavil  in  ona  bo  povedala :  " Svetlana ,  pika ,  Ram ,  afna ,  siol ,  pika ,  net . "

Evi  ni  bilo  težko  delati .  No  ja ,  včasih  je  bilo  zoprno ,  ni  ji  bilo  pa  težko .  Karkoli .  Pravzaprav  je  rada  videla ,  da  je  imela  delo ,  saj  se  je  igranja  pasjanse  na  računalniku  že  naveličala .  Težko  pa  je  prenašala  Tjašine  ukaze .  Je  le  levinja .

Le  GigaKolon  je  videl ,  da  je  drajsanje  po  podnu  močno  ranilo  auspuh  na  Evinem  avtomobilu .  Mesto ,  kjer  je  na  cev  nasajen  lonec ,  je  bilo  skoraj  odtrgano .  Že  dolgo  je  vedel ,  kdaj  bo  uredil ,  da  ji  auspuh  pade  stran .

Avtor  ob  nedeljah  ne  piše .  GigaKolon  se  s  tem  strinja .

Odprl  je  okno  in  skozenj  zeleno  pljunil .  Goščoba  ni  padla  nikomur  na  glavo ,  kot  bi  si  kdo  od  bralcev  želel ,  ali  se  razpotegnila  po  kamniti  ograji  pred  hišo ,  ampak  se  je  z  glasnim  " pljask "  razlezla  na  sveže  skidan  pločnik .  Nekaj  minut  kasneje  jo  je  polizal  pudelj ,  ki  ga  je  starejša  gospa  peljala  lulat .  Gospa  tega  ni  opazila  in  prav  je  tako ,  saj  bi  ji  sicer  bilo  slabo  in  pred  spanjem  ne  bi  več  kužku  rekla :  " Daj  mamici  lupčka  za  lahko  noč ! "  in  ga  potem  poljubila  na  smrček .  Ta  pudelj  pa  je  prav  posebno  rad  lizal  pljunke .  Raznobarvne .  Včasih  je  žrl  tudi  dreke  drugih  psov .  Njegova  trebušna  slinavka  je  proizvajala  premalo  prebavnih  encimov ,  zato  je  imel  takšne  čudne  potrebe .

Brane  je ,  tokrat  že  enajstič ,  odtipkal  Martinino  številko .  Zazvonilo  je ,  kot  je  treba ,  in  takoj  se  je  oglasila .

" Ma  kakšen  hot  line .  Tega  mi  sploh  ni  treba .  Saj  veš ,  da  delam  magisterij  in  imam  polno  izpitov .  Naslednji  teden  imam  enega , "  med  vdihom ,  " pa  naslednji  še  enega , "  nadaljevala  je  z  izdihom ,  " pa  n - logo  sem  že  začela  pisati , "  sledil  je  kratek  vdih ,  med  katerim  tokrat  ni  uporabila  svojega  jezika ,  za  katerega  se  je  Brane  spomnil ,  da  je  takšen  kot  predebelo  odrezan  kos  kuhanega  pršuta .  " Pa  v  službi  imam  toliko  dela ,  da  ne  morem  nič  narediti  za  faks ,  poleg  tega  sem  včeraj  prišla  s  smučanja  v  Avstriji .  Bilo  je  super ,  samo  vreme  je  bilo  zadnje  dni  bolj  slabo .  Saj  si  verjetno  videl  po  televiziji ,  kako  jih  je  zametlo … " 

Tega  ni  videl  niti  vedel . 

" Mi  boš  šlogala ? "  se  je  obrnila  k  tajnici .

Tajnica  se  je  z  resnim  obrazom  zagledala  v  razpacan  zoc  in  v  roki  obračala  šalčko . 

Potem  je  odtipkal  številko  Evinega  GSM-ja .

Tjaša  jo  je  pred  sejno  dvorano  ravno  oštevala ,  ker  na  sestanku  ni  bilo  dovolj  piškotov  in  mineralne  vode ,  saj  so  bili  pladnji  že  pri  drugi  točki  dnevnega  reda  prazni  in  je  bila  to  po  Tjašinem  mnenju  Evina  odgovornost ,  saj  kolikor  ona  ve ,  je  ravno  Eva  pristojna  za  organizacijo  seje  in  bi  morala  v  kuhinjo  sporočiti ,  koliko  ljudi  bo  tam ,  ko  se  je  iz  žepa  Evinega  kostima  zaslišal  začetek  Bachove  Tokate  in  ne  fuge  v  D - molu .

Prispela  sta  v  bližino  Branetovega  stanovanja .

Ne  da  bi  pogledala  v  poštni  nabiralnik ,  kjer  so  Braneta  čakali  številni  barvni  prodajni  katalogi ,  zaradi  katerih  bi  moral  še  enkrat  stopiti  na  ulico  in  jih  odložiti  v  zabojnik  za  star  papir ,  sta  se  povzpela  do  stanovanja  na  podstrešju .  Na  stopnicah  sta  srečala  starejšo  gospo  iz  hiše ,  ki  je  mislila ,  da  mora  nadzirati  promet  na  hodniku .

Avstralec  Jon  McNomell  je  ravno  tako  prejel  pismo ,  a  ga  je  pri  priči  zmečkal  in  vrgel  v  koš .  Še  isto  jesen  mu  je  zgorela  nova  hiša  in  gospodarsko  poslopje .  Med  gašenjem  požara  mu  je  na  nogo  padel  goreč  tram ,  ki  mu  je  prizadel  hude  opekline .

Sicer  je  trebuh  bil  predmenstrualno  napet ,  ampak  takšen  je  lahko  tudi  med  nosečnostjo !

Potem  bi  mehanik  v  postelji  prižgal  marlboro .  Ona  bi  ga  gladila  po  neporaščenem  oprsju .  Zdela  bi  se  mu  tako  materinska ;  človek ,  ki  se  mu  moraš  zaupati .  Začel  bi  ji  govoriti  o  svojem  otroštvu ;  kako  je  odraščal  pri  očetu ,  ker  ju  je  mama  zapustila ,  ko  je  bil  star  tri  mesece ,  tako  da  je  sploh  ni  poznal ,  in  je  baje  z  nekim  Mehičanom  odšla  nekam  v  Južno  Ameriko  ali  kam  že  in  se  ni  nikoli  več  oglasila .  Baje  se  je  potem  tam  poročila  z  nekim  Indijancem .  Kako  težko  jima  je  bilo  z  očetom ,  ker  je  oče  znal  speči  le  jajca  na  oko ,  drugače  pa  sta  natepavala  sendviče ,  tako  da  lahko  reče ,  da  je  zrasel  od  kruha ,  posebne  in  kislih  kumaric .  In  cedevite .  In  kako  je  oče  lansko  leto  umrl ,  zdaj  pa  živi  sam . 

Bila  bi  namreč  njegova  mati .

Po  takšnem  času ,  da  ni  mogel  vedeti ,  ali  je  hitro  kakala  ali  samo  počasi  lulala ,  je  prišla  nazaj  v  točilnico .  Ni  mu  prišlo  na  misel ,  da  je  imela  opravke  s  svojo  mesečno  čiščo .  Pila  sta  in  kramljala .  Hotela  je  plačati ,  pa  jo  je  Bogdan  spet  prehitel .

Prav  tisti  trenutek  sem  gazil  po  snegu  na  Grintavčevi  plošči .  Lep  dan  sem  hotel  čim  bolje  izkoristiti .  Udiralo  se  mi  je  do  pasu ,  leden  sneg  mi  je  lezel  za  gate  in  se  mi  tam  topil ,  poleg  tega  pa  je  tako  pihalo ,  da  si  poštenjak  težko  predstavlja .  Čeprav  je  bilo  prekleto  mraz ,  sem  bil  na  hrbtu  pod  rugzakom  popolnoma  prešvican .  Zaradi  mehkega  snega  nisem  rabil  derez  in  so  mi  bingljale  na  rugzaku  in  me  občasno  udarile  po  komolcu .  Takrat  sem  se  spomnil ,  da  je  tudi  sprehod  po  Rožniku  lep .

Milena  ni  imela  mirne  roke  in  je  morala  lak  stalno  z  acetonom  brisati  z  nežne  kožice  ob  nohtih .  " Ta  tvoja  poslovodkinja  je  sigurno  po  ascendentu  tehtnica .  Tako  kot  jaz .  Kar  je  seveda  v  redu .  Samo  pomisli ,  kaj  bi  bilo ,  če  bi  bila  škorpijonka  ali  bikica ! "

Na  Čopki  Lucifer  bi  bil  v  nekaj  tednih  najbolj  uspešen  fast  food  v  Ljubljani .  Odprt  bi  bil  vsak  dan  24  ur  na  dan  in  posebno  ponoči  bi  bilo  tam  zelo  živahno .  Ferdo  in  Lucija  ne  bi  več  delala  v  kuhinji ,  ampak  bi  skrivnost ,  kako  se  pripravi  res  dober  lucifer ,  zaupala  na  pogled  poštenemu  in  čistemu  kuharju  in  njegovi  ekipi ,  od  katere  bi  vsi  imeli  opravljen  higienski  minimum .  Jedilnik  bi  se  iz  običajnih  mesnih  in  zelenjavnih  luciferjev  kmalu  razširil  še  na  jabolčnega ,  pikantnega ,  brusničnega  in  malezijskega .

Nemški  ovčar  Runo  jih  je  pospremil  do  vrtnih  vrat .

Brane  se  je  strinjal .

Ludvika  pogovor  ni  preveč  zanimal ,  zaradi  glasne  glasbe  ga  je  tudi  slabo  slišal ,  Matjaž  in  Brane  pa  sta  se  bolj  ali  manj  strinjala . 

" Glej ,  glej ,  kdo  je  tu ! "  jo  je  prvi  opazil  Matjaž .

" In  če  pomisliš ,  da  se  je  plešasti  debeli  Rebrnik ,  Slinar ,  s  svojim  prešvicanim  kosmatim  trebuhom  plazil  in  slinil  po  njej ,  jo  z  zamaščenim  jezikom  lizal  po  joških ,  puščal  povsod  svoje  dlake  ali  smrdljivo  slino  in  brizgal  po  njej  ostarelo  orumenelo  spermo .  Bi  jo  še  zmeraj ? "

14.  VALENTIN

Doktor  Gregor  ni  dopustil ,  da  bi  ga  z  naslednjim  vprašanjem  pripravila  do  tega ,  da  bi  moral  spet  ugibati ,  in  bi  s  tem  zapravil  dober  vtis ,  ki  ga  je  že  uspel  ustvariti ,  in  ji  je  takoj  vskočil  v  besedo :  " Ascendent  velikokrat  prekrije  pravo  nebesno  znamenje  in  zelo  vpliva  na  človekov  značaj ,  kar  je  pravzaprav  logično ,  če  pogledamo  na  položaj  planetov  ob  rojstvu  … "  je  besedičil ,  Lucija  in  Milena  pa  sta  ga  poslušali  in  pri  tem  pozabili  na  mešanici  vodke  in  gostih  sokov ,  ki  sta  ju  držali  v  roki .

Privoščiti  si  teden  zimskih  počitnic  je  za  marsikoga  nujno ,  za  koga  pa  samo  nagon .  Človek  mora  tu  pa  tam  zamenjati  okolje .  V  Avstriji ,  Švici ,  Italiji  in  Franciji  je  bilo  baje  poskrbljeno  za  smučarske  sladokusce .  Ponudba  je  popolna  in  to  po  ugodnih  cenah .  Ni  ga  bilo  človeka ,  ki  mu  v  teh  dneh  s  strani  svojih  znancev  ne  bi  bilo  treba  poslušati ,  kako  je  bilo  na  smučanju  ali  kam  je  treba  iti ,  kako  je  v  tujini  krasno  urejeno ,  poslušati  opise  o  velikosti  smučišč ,  o  tem ,  kako  pred  vlečnicami ,  sedežnicami  ali  gondolami  sploh  ni  nobenih  vrst  in  kako  na  naših  smučiščih  vse  skupaj  ni  za  nikamor .  Domov  prispeli  turisti  so  pri  sebi  imeli  šope  fotografij  in  jih  kazali  vsakomur ,  ki  je  premogel  tri  minute  dobre  volje .  Nekaterim  se  je  ljubilo  digitalne  posnetke  prikazovali  na  prenosnih  računalnikih ,  ki  so  jih  prav  za  ta  namen  imeli  vedno  s  sabo .  Posebno  posrečene  sličice ,  za  katere  pa  sploh  ni  nujno ,  da  so  bile  res  posrečene ,  so  svojim  znancem  pošiljali  tudi  prek  mobilne  telefonije .  Ne  redko  so  počitnicam  sledila  povabila  na  prezentacijo  slik  v  jpg .  formatu ,  na  katerih  so  v  obraz  zagoreli  avtorji  še  močneje  izražali  svoje  vtise .

Tudi  Eva  je  po  mailu  dobila  vabilo  na  " slide  party "  ( tako  je  pisalo  v  sporočilu ) ,  ki  ga  prirejata  Frfa ,  sošolka  s  faksa ,  in  njen  fant .  Dobili  naj  bi  se  v  petek  in  dovoljeno  oziroma  priporočeno  je  bilo ,  da  se  partnerja  pripelje  s  sabo .  Na  sporočilu  so  bila  tudi  imena  drugih  povabljencev .  Izmed  osemnajstih  ljudi ,  kolikor  jih  je  naštela ,  je  poznala  le  eno  osebo . 

Če  prebereš  to  pismo ,  je  brala  tekst ,  ki  se  je  pričaral  na  ekranu ,  in  ga  pošlješ  desetim  prijateljem ,  ti  bo  prineslo  srečo .  In  meni  tudi .  Tako  kot  jo  je  prineslo  Klemnu  Kajzarju  iz  Grosuplja ,  ki  ga  je  kot  absolvent  arhitekture  poslal  desetim  prijateljem .  Ni  bil  prepričan ,  če  je  arhitektura  res  pravi  poklic  za  njega .  Imel  je  še  tri  izpite  in  diplomo .  Drugi  dan  po  tem ,  ko  je  odposlal  pismo ,  je  šel  po  cesti  mimo  delavcev ,  ki  so  v  skopan  kanal  polagali  cevi  za  kanalizacijo .  Takrat  je  spoznal ,  kaj  si  že  celo  življenje  želi .  Priključil  se  jim  je ,  prvih  šest  mesecev  pri  njih  volontiral ,  potem  so  ga  zaposlili .  In  zdaj  je  srečen .  Z  veseljem  dela  cele  dneve ,  poleti  včasih  še  ponoči ,  poleg  vsega  je  celo  plača  dobra ,  pa  tudi  če  ne  bi  bila ,  in  ko  gre  zvečer  z  dela  domov  si  vedno  veselo  zapoje  ali  celo  zavriska .  Če  imate  težave  s  kanalizacijo ,  ga  lahko  pokličete .

Šlo  ji  je  na  smeh .  Mogoče  bo  v  naslednjih  dneh ,  če  bo  imela  kaj  časa ,  pismo  res  poslala  ljudem ,  s  katerimi  kontaktira  po  e - mailu . 

Tudi  po  službi ,  ko  je  na  postelji  skupaj  z  Benjaminom  za  pol  ure  zadremala ,  je  med  rahlim  spanjem  še  vedno  mislila ,  da  bo  Jakob  imel  občutek ,  da  je  njihova  kartica  le  odgovor  na  njegovo .  To  pa  ni  bilo  res .  In  ni  hotela ,  da  vse  skupaj  tako  izpade .  Prav  neverjetno  pa  se  ji  je  zdelo ,  da  se  je  po  dolgem  času  spomnila  nanj  ravno  takrat ,  ko  jim  je  pisal .  To  je  sigurno  telepatija .  Že  od  prvega  dneva ,  ko  je  bila  tu  v  službi ,  je  čutila ,  da  sta  si  z  Jakobom  podobna .  Mogoče  sta  pa  res  na  isti  valovni  dolžini  in  se  lahko  sporazumevata  brez  besed .  Za  take  primere  je  že  slišala .  Ampak  človek  se  ji  je  dejansko  smilil .  V  mislih  ga  je  videla  shujšanega ,  bledega  kot  zid  in  popolnoma  brez  las .  Vedela  je ,  da  je  levkemija  zahrbtna  bolezen ,  in  groza  se  ji  je  naselila  v  prsni  koš ,  če  je  pomislila ,  da  se  nekaj  razrašča  v  telesu  njenega  sodelavca .  Rada  bi  mu  pomagala ,  občutek  nemoči  pa  se  je  zoprno  naselil  v  njej .

Med  popoldanskim  polurnim  rahlim  spanjem  se  ji  je  zaradi  takšnih  misli  ali  napol  sanj  v  prsih  naselil  mučen  in  srhljiv  občutek .  Prebudila  se  je  slabe  volje  in  polna  pesimizma .  Počutila  se  je  kot  v  sečevod  ujet  ledvični  kamen ,  če  bi  se  ta  utegnil  sploh  kako  počutiti .  Utesnjena  z  okolico ,  ki  jo  obdaja ,  in  brez  možnosti ,  da  bi  za  svojega  sodelavca  naredila  karkoli  koristnega .  Vedela  je ,  da  s  svojo  negativno  energijo ,  ki  jo  Jakob  sigurno  zaznava ,  nanj  slabo  vpliva .  Think  positive !  si  je  mislila ,  a  ni  šlo .  Niti  prijazen  Benjaminov  smrček ,  ki  se  je  večkrat  dotaknil  njenega  obraza ,  je  ni  spravil  v  boljšo  voljo .  In  niti  Bachova  Tokata  in  fuga  v  D - molu ,  ki  ji  je  zabrlizgala  z  nočne  omarice .  Displej  jo  je  opozoril ,  da  s  svojega  GSM-a  kliče  Lucija .  V  kino  jo  je  vabila .

Pravzaprav  bi  res  lahko  šla .  Samska  bo  sedela  doma ,  brala  horoskope ,  se  basala  s  čokolado  in  se  smilila  sama  sebi  pri  petdesetih .  Zdaj  še  ne !  Zdaj  še  Lucijin  koruznik  je  imel  priprave  za  obletnico  mature ,  in  to  v  Celju  čudni  so  ti  strojniki ,  da  se  za  obletnico  pripravljajo  že  februarja  zato  je  imela  prost  večer ,  ki  ga  vsekakor  ni  hotela  prečepeti  doma .  Milena  pa  ne  bo  mogla  priti ,  ker  je  otrok  zbolel . 

Stegnil  se  je  do  telefona  in  poskušal  razfecljati  kupu  morske  solate  podoben  stvor ,  ki  je  bil  sicer  sestavljen  iz  spiralne  žice ,  ki  povezuje  slušalko  s  preostalim  delom  telefona .  Trenutek  za  tem ,  ko  je  stvor  razpletel ,  se  je  spet  zvil  v  prvotno  stanje .  Tudi  takole  bo  v  redu .  Odtipkal  je  Evino  direktno  linijo .  Kot  je  pričakoval ,  je  bila  zasedena .  Na  GSM  je  ni  hotel  klicati .  Je  predrago .  Čeprav  je  bil  prejšnji  večer  zelo  razsipen  in  mu  ni  bilo  škoda  z  martinijem  in  belim  vinom  zalivati  dveh  damic ,  od  katerih  je  eno  poznal  le  na  videz ,  druge  pa  sploh  ne  in  ju  je  včeraj  zvečer  naključno  srečal ,  temu ,  da  bi  ju  povabil  na  pijačo ,  pa  se  ni  mogel  ogniti ,  saj  nikdar  ne  veš ,  kaj  vse  se  moškemu  v  ženski  družbi  lahko  zgodi ,  zgodilo  pa  se  ni  nič  takega ,  kar  si  je  Brane  močno  želel ,  se  mu  je  zdela  cena  pogovorov  na  GSM  še  vedno  predraga .  Sicer  pa  Eva  tako  ali  tako  ne  bi  mogla  niti  hotela  zdajle  iz  službe .  Imela  je  nekaj  slabih  izkušenj  in  zdaj  misli ,  da  za  vsako  minutko ,  ki  si  jo  med  službenim  časom  privoščiš  v  osebno  zabavo ,  obstaja  nekakšna  kazen .  Če  nič  drugega ,  te  bo  ravno  takrat  nekdo  iskal ,  in  če  se  že  šefinja  ne  bi  jezila ,  ker  te  ni ,  ti  lahko  uide  kakšna  dobra  ponudba  ali  zanimivo  delo .  Branetu  se  je  to  zdelo  larifari ,  saj  se  ne  hodi  v  službo  zato ,  da  se  čaka  na  ugodne  ponudbe .  Ampak  Eva  ima  svoj  prav  in  od  njega  ne  odstopa .  To  je  vedel  in  po  eni  strani  mu  je  bilo  všeč .  To  ni  trma ,  le  trden  karakter ,  ki  odraža  samozavest . 

" Bomo  kupili  novo ,  ni  problema , "  je  spet  dobila  upanje . 

" No ,  pa  smo  jo ,  a ? "  je  bil  sam  s  sabo  zadovoljen ,  ko  so  se  vrata  omare  odprla ,  Eva  pa  je  potolažena  spet  zagledala  svetlo  prihodnost  in  se  mu  prijazno  zahvalila .

" Kaj  jaz  vem ,  nekaj  je  že  hotel .  Ti  pa  verjetno  misliš ,  da  je  tvoja  oddaja  popolna .  Polna  modrosti ,  a ? "  Tudi  Evi  se  je  radijski  komentar  zdel  na  nizkem  nivoju ,  vendar  je  bila  takšne  stvari  zmožna  preslišati .  Niso  je  motile .  Vsekakor  pa  ni  hotela  tečnemu  in  zajedljivemu  Branetu  ničesar  pritrditi .  Prižgala  se  je  zelena  in  počasi  so  se  premaknili  skozi  križišče .

Sledil  ji  je  v  trgovinico  s  tekstilom .  Poskušala  je  najti  posteljnino ,  pa  je  potem ,  ko  je  vprašala  prodajalko ,  izvedela ,  da  je  do  zdaj  še  niso  prodajali ,  že  naslednji  teden ,  najverjetneje  pa  v  začetku  marca ,  jo  bodo  že  imeli  in  naj  se  takrat  kar  oglasi .  Potem  jima  je  prodajalka ,  tako  kot  se  v  poslovnem  svetu  spodobi ,  zaželela  še  lep  dan .

Pomislil  bo ,  da  je  Eva  čisto  navadna  histerična  ženska ,  kakršnih  je  povsod  dovolj ,  in  odšel  na  avtobus ,  ona  pa  v  bližnjo  trgovinico ,  kjer  si  bo  za  pomiritev  živcev  kupila  nove  čevlje .

Prižgala  se  je  zelena  in  tako  Frfin  fant  kot  Eva  sta  morala  speljati ,  sicer  bi  se  vozniki  za  njima  pošteno  razjezili ,  tega  pa  si  nobeden  od  njiju  ni  želel . 

Postavil  se  je  pred  vrata  in  z  " Mijav "  zaprosil ,  naj  mu  jih  nekdo  odpre .

Zazdelo  se  ji  je ,  da  sliši  mijavkanje .  Prsi  so  se  ji  zaradi  sunkovitega  dihanja  sunkovito  dvigovale .  Da  ti  gre  sanjat  takšno  traparijo !  Verižico ,  ki  ji  je  med  spanjem  z  obeski  vred  zlezla  na  hrbet ,  je  namestila  tako ,  kot  mora  biti .

Avto  je  pustila  pred  ministrstvom .  Do  Novega  trga  se  najlažje  pride  peš .  Ciganki  z  otrokom  v  naročju  je  dala  sto  tolarjev .  Ni  tvegala ,  da  bi  jo  zaradi  takšnega  drobiža  Ciganka  preklela ,  potem  bi  ji  pa  spet  šlo  vse  narobe .  Na  poti  proti  cilju  je  pred  Prešernovim  spomenikom  srečala  Lucijo ,  ki  je  tudi  ravnokar  končala  s  službo .  Obema  se  je  sicer  mudilo ,  ampak  ne  toliko ,  da  ne  bi  šli  v  Truebar  na  kavo  in  kozarec  vode . 

" Kaj  pa  predpredvčerajšnjim ? "  po  goltancu  si  je  spustil  dva  požirka  piva .

" Ja ,  takrat ,  ko  smo  videli  Candy ! "  se  je  spomnil .  " Bil  je  simpatičen  večer , "  je  še  povedal  svoje  mnenje .

" Ja ! "  je  odgovorila .  " Izgleda ,  da  se  je  prehladil ! "

Ko  bi  to  le  bilo  res !  Potem  bo  vse  v  redu !  In  bilo  je  res .

Bilo  ji  je  grozno .  Prvič ,  ko  jo  zares  dobra  prijateljica  prosi  za  uslugo ,  ji  ne  bo  v  pomoč .  Pravzaprav  lahko  reče ,  da  jo  bo  zajebala .  S  cmokom  v  grlu  je  začela :  " Veš  kaj ? ! "

Tišina  na  drugi  strani  je  govorila ,  da  Milena  že  čuti ,  da  ne  bo  šlo  vse  tako ,  kot  si  je  zamislila .

Vrnila  se  je  h  košari  v  čakalnico .  Zakaj  se  morajo  vse  stvari  nagrmaditi  naenkrat ?  Zdelo  se  ji  je ,  da  ji  Milena  tega  ne  bo  nikdar  odpustila .  Slišati  je  bilo ,  kako  je  razočarana .  Ni  bila  prepričana ,  če  sta  z  Lucijo  tako  zaupni ,  da  bi  ji  hotela  povedati ,  zaradi  česa  rabi  varstvo .  Močno  se  je  bala ,  da  je  zaradi  tega  izgubila  najboljšo  prijateljico .  Ampak  res  je  brez  moči .  Čaka  na  izvide  iz  laboratorija  in  zdaj  ne  more  pobegniti  od  tu .  Če  sploh  še  ne  bi  prišla  na  vrsto ,  bi  lahko  šla  in  bi  jutri  še  enkrat  Benjamina  pripeljala  sem .  Zdaj  pa  tega  res  ne  more  narediti .  Jeben  život ! ,  je  pomislila ,  ampak  kaj  takega  ne  bi  nikdar  izrekla . 

Razpet  med  Rimsko  cesto  in  Andromedino  galaksijo  M  31  in  še  naprej  do  prvih  kvazarjev ,  se  GigaKolon  včasih  le  ozre  na  modro  zelen  planetič ,  katerega  staroselcem  se ,  kot  je  zapisal  eden  izmed  njih ,  zdijo  digitalne  ure  nadvse  zanimiva  pogruntavščina . 

" Le  kdo  je  ustvaril  ribe  morja  po  njih  vrstah  in  ptice  neba  po  njih  vrstah ,  da  zdaj  mrgole  v  vodah  in  letajo  nad  zemljo  pod  nebesnim  oblokom ? "  se  je  takrat  vprašal .  " Samo  trenutek  nepazljivosti , "  je  pomislil ,  " pa  ti  razvijejo  metabolizem  ogljika  in  dušika  na  takšen  način ,  da  je  to  res  hecno .  Če  bi  samo  malo  potrpeli ,  bi  jim  pomagal ,  da  bi  se  opremili  z  emflaktabilatično  košaro  z  rezervnimi  organi ,  po  mili  volji  bi  jih  lahko  menjali ,  ne  pa ,  da  se  ti  nekateri  izmed  njih  postavijo  celo  na  dve  nogi  in  imajo  potem  vsi  po  vrsti  težave  s  koleni  in  hrbtenico  ali  kakor  tem  svojim  delom  že  pravijo . "

" Se  ne  spomniš  več ,  kaj  sva  zadnjič  ugotovila ? "

" Katerega  pa  smo ? " 

" Sedite ,  Eva ! "  je  rekel  šef  kabineta  in  od  sebe  odrinil  papirje ,  ki  jih  je  ravnokar  prebiral  in  na  katerih  so  bili  vidni  okrogli  žigi .

Postrgala  si  je  nekaj  na  novo  zraslih ,  bodečih  dlačic .  Pogled  se  ji  je  sprehodil  do  stopal .  S  prozornim  lakom  bi  si  lahko  spet  namazala  nohte ,  ampak  ne  danes .  Hitro  mora  nazaj  v  mesto .  Brane  je  omenjal ,  da  bi  po  pici  lahko  šla  še  na  njunim  letom  primerno  pijančevanje  in  erotično  masažo .  Želela  si  je  njegove  družbe .  Končno  je  dobil  pozitivni  odgovor  za  svoje  ideje ,  in  to  ne  od  slovenskega  časopisa ,  marveč  od  italijanskega .

" Živjo ! "  je  rekla  v  telefon  in  se  z  mislimi  obrnila  proti  Pržanu .

" Zdaj  sem  doma .  Zgleda ,  da  je  s  telefonom  nekaj  narobe  ali  pa  ni  bilo  signala . " 

" A  si  bila  stevardesa  v  bombniku ,  pa  ti  telefon  ni  lovil ? "

Na  blagajni  bi  opazila ,  da  so  ji  v  denarnici  po  nakupu  ostali  le  še  štirje  jurji ,  zato  bi  šla  na  bankomat ,  kamor  bi  svojo  osebno  številko ,  za  katero  avtor  ne  ve ,  če  bi  jo  izdal ,  kot  navadno  odtipkala  povsem  avtomatsko .  Pravzaprav  avtor  lahko  objavi  njeno  številko ,  saj  ve ,  da  bodo ,  še  preden  bo  knjiga  izšla ,  natančneje ,  to  se  bo  zgodilo  dvanajstega  maja ,  Evi  v  službi  iz  pisarne  ukradli  denarnico  z  vsemi  dokumenti ,  med  drugim  tudi  bančno  kartico ,  zato  jo  bo  morala  preklicati  in  naročiti  novo .  Z  novo  kartico  bo  dobila  tudi  novo  kodo ,  ki  jo  bo  takoj  spremenila  v  staro ,  saj  je  te  bolj  navajena .  Ko  pa  avtor  to  piše ,  še  velja  številka  2907 .

Benjaminu  bi  se  s  prihodom  novega  bitja  v  hišo  spremenilo  življenje .  Nič  več  ga  ne  bi  tako  gnalo  ven  na  potep .  Sedel  bi  v  dnevni  sobi  in  z  razširjenimi  zenicami  po  več  ur  nepremično  strmel  v  Kokija .  Prežal  bi  na  ugoden  trenutek ,  da  bi  mu  zavil  vrat .  Eva  pa  tudi  mama  in  celo  oče  bi  mu  večkrat  rekli :  " Kaj  delaš  tukaj ?  Pojdi  malo  ven ! "  A  njihove  besede  bi  bile  zaman .  Mačka  Murija  že  ne  bo  poslušal .  Čakal  bi ,  da  nastopi  njegov  trenutek .  Zaradi  tega  tudi  ne  bi  pretekle  noči  počel  to ,  kar  je .

To  je  mogoče  res ,  vendar  njen  Benjamin  ni  takšen !  Mogoče  bi  se  potepal  eno  noč ,  več  pa  gotovo  ne .  Vsaj  prikazal  bi  se !

Spet  je  začela  preiskovati  okolico  hiše .  Hodila  je  po  zbitem  snegu  in  zmrznjeni  zemlji .  Listi  pozabljenega  pora  in  stebla  brstičnega  ohrovta  so  kukali  izpod  snega .  Nečesa  se  je  domislila  in  se  vrnila  pod  balkon .  " Mama ! "  je  zaklicala .  Mama  se  je  v  soju  luči  iz  kuhinje  takoj  pojavila  na  balkonu . 

Eva  se  je  vrnila  na  vrt .  Nekajkrat  je  mačka  poklicala  po  imenu .  S  svetilko  je  po  gredicah  risala  bolj  ali  manj  razvlečene  kroglaste  like .  Prišla  je  do  kupa  komposta .  Vedela  je ,  da  je  to  priljubljeno  Benjaminovo  mesto .  Sneg ,  ki  ga  je  pred  kratkim  pokril ,  se  je  že  pošteno  sesedel .  Natančno  je  preiskala  okolico .  V  snegu  je  bilo  polno  odtisov  mačjih  tačk .  Našla  je  le  piščančjo  kost ,  ki  jo  je  verjetno  on  prinesel  sem .  Bila  je  popolnoma  oglodana .  Tudi  malo  mesa  ni  bilo  na  njej .  Ni  se  spomnila ,  kdaj  bi  utegnil  dobiti  to  kost .  Vsekakor  je  že  kar  nekaj  časa  od  tega .

Če  bi  Benjamin  to  slišal ,  bi  skočil  vanjo  in  jo  opraskal .  Take  žalitve  ne  bi  prenesel .

Mama  je  slišala ,  da  se  je  vrnila  v  hišo .  Prišla  je  iz  spalnice .  Ko  je  videla  hčer ,  ji  je  bilo  vse  jasno :  " Si  ga  našla ? " 

" In  imel  si  mastne  lase  in  strgane  kavbojke  in  bil  si  neobrit . "

Listek  z  datumi  je  vrtel  v  roki .
