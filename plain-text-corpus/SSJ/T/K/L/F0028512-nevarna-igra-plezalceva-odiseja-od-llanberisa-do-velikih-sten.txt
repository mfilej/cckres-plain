 
Igra  nekega  plezalca  64

John  Middendorf

Zaradi  bolezni  ob  vrnitvi  domov  sem  imel  dovolj  časa  za  ustvarjanje ,  celjenje  zdrobljenih  kosti  pa  me  je  prijazno  odvrnilo  od  moje  običajne  divje  in  nepremišljene  dejavnosti  ter  me  prisililo  k  posedanju  in  premišljevanju .  Resnično  ne  bi  imel  časa ,  da  bi  zložil  skupaj  te  zapiske ,  če  si  ne  bi  na  Škotskem  zlomil  hrbta .  Nekoč  sem  bil  usmerjen  v  en  sam  cilj .  Dekleta  in  pomembne  zadeve  sem  zlahka  pustil  ob  strani  in  iskal  popoln  vzpon .  Potem  ko  sem  v  Gogarthu  padel  in  za  trenutek  umrl ,  sem  imel  tisto  noč  toliko  vprašanj .  V  vsem  skupaj  nisem  našel  nobenega  smisla ,  začel  sem  pisati ,  kot  da  izganjam  hudiča .  Sprva  sem  mislil ,  da  mi  je  trenutek  utapljanja  dobro  del ,  in  to  me  je  prestrašilo ,  vendar  sem  med  pisanjem  izločil  nekakšen  izkrivljen  smisel  vsega  tega .

Poletnega  dne ,  ravno  preden  so  me  poslali  v  mladinski  izobraževalni  program ,  sem  sedel  v  domačnem  resju ,  s  slamnato  bilko  čistil  magnezijo  izza  nohtov ,  ko  sem  opazil  moškega  z  nahrbtnikom ,  ki  je  poskakoval  vzdolž  roba  stene .  Ustavil  se  je ,  pokukal  čez  rob  in  splezal  dol  po  gladki ,  previsni  steni .  Prelistal  sem  knjigo  in  našel  pravo  mesto :  Grader ,  E3 !  Nisem  vedel ,  da  obstaja  taka  sorta  plezalcev .  Ob  drugi  priložnosti  sem  ga  videl ,  ko  je  z  nahrbtnikom  na  ramenih  v  družbi  prijateljev  plezal  gor  in  dol  po  steni .  Obdržal  sem  distanco ,  kot  da  me  je  strah  teh  superplezalcev ,  vendar  so  me  povabili  medse  in  mi  razložili ,  da  tako  trenirajo  in  da  je  nahrbtnik  poln  kamenja .  John ,  Tony  in  Monksy  so  zagotavljali ,  da  bi  postal  boljši ,  če  bi  ravnal  enako .  To  je  bilo  to .  Izstopil  sem  iz  programa ,  ker  sem  se  stepel  s  hišnikom  strokovne  tehnične  šole ,  na  katero  sem  bil  vpisan .  Z  ročajem  metle  mi  je  zlomil  nos .  Ves  svoj  čas  sem  preživel  v  kamnolomu ,  prečil  tja  in  nazaj  in  poskusil  vse  probleme ,  ki  so  mi  jih  pokazali  superplezalci .  Kmalu  sem  se  s  svojim  prijateljem  Philom ,  ki  je  živel  od  podpore ,  in  nahrbtnikom  kamenja  sprehajal  gor  in  dol  tudi  po  Graderju .

Fantje  s  čorbo ,  skriloglavci  in  ostali

Nebo  je  povešeno  in  temno ,  zdi  se ,  da  vas  utripa  na  nizki  frekvenci .  Lardov  ( največji  fant  v  vasi )  novi  kombi ,  parkiran  na  dvojni  rumeni  črti ,  se  odziva  v  taktu  hiš ,  on  pa  preteče  sedi  v  svoji  svetleči  trenirki .  Prejšnji  teden  je  z  enim  udarcem  podrl  Manic  Bena ,  kar  sredi  ulice ,  pred  vsemi .  Nisem  odgovoril  na  njegov  srepi  pogled .  Moram  paziti ,  da  ne  bom  stopil  v  pasji  drek .  Na  drugi  strani  ceste  je  Tatan .  » Živio ,  Tat . «  Izgleda  mrtvaško  bled .  Prejšnji  teden ,  ko  so  se  vračali  z  enodnevnega  izleta  v  Dublin ,  so  fantje  strgali  z  njega  obleko  in  jo  vrgli  v  Irsko  morje .  Vedno  je  glavna  tarča  njihovih  šal ,  čeprav  ga  imajo  v  resnici  prav  radi .  Ko  se  je  prikazal  na  carini ,  in  so  mu  uradniki  dali  premajhne  nogometne  hlačke ,  so  se  vsi  pošteno  nasmejali .  Plezalci  v  rumenih  in  roza  pajkicah  ter  raztrganih  puloverjih  so  zunaj  na  ulici ,  nekateri  tukaj  stanujejo ,  drugi  so  samo  na  obisku .  Postavajo  naokoli ,  kot  pavi ,  preveč  pisani  za  mračno  valižansko  vas .  Stari  delavci  iz  kamnoloma  ne  vedo ,  kaj  bi  z  njimi .  Mladi  lokalci  so  proti  njim .  Nekajkrat  so  mi  več  ur  nagajali  po  ulicah ,  vendar  je  dobro  poznati  Gwiona .  On  je  domačin ,  eden  redkih ,  ki  ni  na  drugi  strani  in  noče  imeti  opravka  z  gorami .  On  je  naš  posredovalec .  Dal  je  fantom  vedeti ,  da  sem  v  redu ,  zdaj  lahko  spijem  vrček  z  nekaterimi  tipi ,  ki  me  prej  niso  marali .  Prišleki  niso  vedno  zaželjeni ,  posebno  ne  plezalci  z  napihnjenimi  egi .  Postal  sem  prav  tak ,  oprezen  do  novincev ,  varen  v  naši  skupini .

Nekateri  si  zelo  prizadevajo ,  da  bi  jih  sprejeli .  Neki  fant ,  Weird  Head  smo  ga  klicali ,  ki  se  je  pojavil  za  nekaj  časa ,  je  oznanil ,  da  bo  izvedel  bazni  skok  z  vrha  Trolla .  Samo  vriniti  se  je  hotel ,  to  je  bilo  vse .  Ko  ga  je  Bobby  izzval  in  mu  povedal ,  da  vemo ,  da  ne  bo  skočil ,  se  je  zlomil  in  zajokal .  Tukaj  je  dosti  prismojenih  ljudi ,  ki  ne  morejo  biti  pri  miru .  Kraj  je  kot  magnet ,  za  nekatere  je  tudi  pritisk ,  ki  ga  zaznavajo ,  neumen .  Tisti ,  ki  si  preveč  prizadevajo ,  ne  ostanejo  dolgo  in  kmalu  izginejo .  V  tej  stari  vasi ,  kjer  so  lomili  skrilavec ,  je  veliko  dobrih  ljudi .  Zdi  se  neizogibno ,  da  morajo  biti  zmagovalci  in  poraženci . 

V  Rdečih  stenah  sem  splezal  še  nekaj  smeri ,  vendar  veličastnih  linij  ni  bilo  več .  Nekaj  žalostnega  je  v  tem ,  ko  je  stena  obdelana  –  zame  je  to  znak ,  naj  se  premaknem  dalje .  Vendar  je  bilo  v  vodniku  še  vedno  nekaj  praznih  mest ,  ki  sem  jih  hotel  zapolniti .  Končno  sem  v  Petu  Johnstonu  našel  vnetega  partnerja ,  pozimi  1988  sva  se  naselila  na  barju  South  Stack .  V  nekaj  pasje  mrzlih  dneh  sva  splezala  Outside  the  Asylum ,  ker  sva  bila  sama  v  norem  svetu ,  in  Salem ,  poimenovano  po  slavni  valižanski  sliki ,  ki  prikazuje  posvetno  ničevost  –  ženska  vstopa  v  cerkev  z  zamudo ,  zato  da  bodo  vsi  lahko  opazili  njen  novi  šal ,  v  gubah  šala  je  obraz  hudiča .  Nagubanost  in  plastovitost  skale  sta  me  spomnjala  na  hudiča .

Vendar  smo  bili  zadovoljni  sami  s  seboj .  In  zdaj  sem  vesel ,  da  sem  bil  s  teboj  na  tem  izletu .  In  zatem ,  manj  nejasen  v  našem  spominu ,  je  še  Eigg .  Sredina  poletja .  Prišli  smo ,  da  bi  prosto  ponovili  Sgurr ,  in  pošteno  povedano ,  ti  si  vodil  najtežji  raztežaj  ( in  jaz  sem  še  enkrat  padel ,  poletel  sem ,  s  tisto  veliko  skalo ,  ki  mi  je  zmečkala  palec ) ,  vendar  smo  kmalu  odnehali  in  odločili ,  da  se  vrnemo .  Podivjali  smo  kot  prismuknjeni  otroci .  V  medotoški  nogometni  tekmi  si  razkazoval  svoje  atletske  sposobnosti  iz  zasebne  šole ,  smejali  smo  se ,  pili  in  po  mirni  jutranji  gladini  zajezene  vode  v  krogih  veslali  v  ' izposojenem '  čolnu .  Za  zabavo  si  z  dijakinjami  v  vaški  dvorani  plesal  ceilidh .  Zdelo  se  je ,  da  je  vso  noč  sijalo  sonce ,  ob  štirih  zjutraj  smo  se  slekli  in  zaplavali  –  v  tisti  noči  so  se  nenadoma  prikazali  vaščani  s  traktorjem ,  ki  je  bil  naložen  s  pivom ,  in  mi  smo  nadaljevali  v  strahu ,  da  se  ne  bi  vse  skupaj  prekmalu  končalo .  A  ena  slika  je  stalno  z  menoj ,  podoba ,  ki  jo  hranim  v  predalu  svojih  misli ,  ko  se  približuješ  čez  majhen  peščen  zaliv ,  za  seboj  v  razpadajočem  vozičku  vlečeš  kos  srebrnega  naplavljenega  lesa ,  prihajajoč  iz  sonca  kot  popoln  spomin .  Sedeli  smo  za  jedilno  mizo ,  narejeno  iz  peska ,  in  jedli  najboljšo  hrano  iz  otoškega  poštnega  urada .  Ta  naplavina ,  v  obliki  glave  divjega  konja ,  s  katero  si  se  trudil  in  jo  spravil  čez  cel  otok  ter  nato  s  čolnom  domov ,  je  sedaj  v  Georgovi  hiši .  On  skrbi  zanjo .  Kadar  smo  na  tistem  koncu ,  se  jo  dotaknemo  in  prestavi  nas  v  Eigg  in  čas ,  ko  smo  izgubili  glave .

» NIKOLI  NE  BO  ŠLO .  Nimaš  niti  najmanjšega  upanja , «  je  rekel  veteran ,  ko  smo  sedeli  pri  Petu  in  gledali  fotografije  Scoopa  v  Hard  Rocku ,  a  se  z  Johnnyjem  nisva  zmenila  zanj .  Johnny  je  bil  osupel ,  ker  v  Hard  Rocku  še  nisem  preplezal  nobene  smeri ,  zato  sem  bil  ves  napet .  Ken  Wilsonove  fotografije  so  izgledale  zastrašujoče ,  Doug  Scott  v  ebejkah  in  džinsu ,  prilepljen  ob  steno ,  z  vrvjo ,  ki  jo  za  njim  veter  nosi  vodoravno ,  in  velika  barvna  fotografija  ogromnih  previsnih  zajed  v  svetlobi  večernega  sonca ,  s  plezalci ,  ki  so  bili  videti  kot  človečki  pod  orjaškimi  črnimi  previsi .  Napisi  niso  nič  prispevali  k  optimizmu  –  posebno  del  o  » previsnih  pasovih  krušljivega  skriljevca « .  Porabil  sem  že  ves  giro  in  ostal  brez  denarja .  Pete  mi  je  ravnokar  iz  usmiljenja  dal  sendvič  z  ocvrtim  krompičkom ,  vendar  sem  bil  potrt .  Želel  sem  iti ,  a  sem  vedel ,  da  si  ne  morem  privoščiti .  Johnny  je  rekel ,  da  nas  je  že  naveličan ,  vedno  smo  brez  denarja ,  in  se  ponudil ,  da  bo  plačal  moj  delež .  Na  vsa  usta  sem  se  zarežal ,  ni  bilo  časa  za  negativnost ,  skočila  sva  v  kombi  in  se  odpeljala  proti  Škotski .  Pripeljala  sva  se  že  do  Llandudnoja ,  ko  sem  opazil ,  da  sem  v  veliki  vnemi  pozabil  nahrbtnik .

Vožnja  je  minila  hitro ,  tako  kot  vedno ,  kadar  vozi  Dawes .  Po  M6  sva  hrumela  s  spremljavo  B52 ,  ki  so  glasno  igrali ,  brisalci  so  garali ,  da  so  v  hudem  nalivu  omogočali  vsaj  malo  vidljivosti .  V  Glasgowu  sva  skušala  zvabiti  v  kombi  najinega  prijatelja  Facea  in  ga  potegniti  z  nama  do  zunanjih  otokov ,  vendar  ni  bil  za  to .  Pravkar  je  v  Hooverjevi  tovarni  dobil  službo  in  ni  mogel  tvegati ,  da  bi  ga  odpustili .  Odklonil  je ,  da  bi  naju  peljal  v  lokalni  pub  Motherwell ,  kajti  ko  bi  se  Johnny  oglasil  s  svojim  nobel  južnaškim  naglasom ,  bi  naju  takoj  pretepli .  Pri  Loch  Lomondu  je  Dawes  dobesedno  postavil  svojega  Hovisa  ( kot  je  ljubkovalno  imenoval  svoj  trapasti  nestabilni  kombi )  na  dva  kolesa ,  ko  se  je  spravil  v  ostro  prehitevalno  manevriranje .  Mislim ,  da  sem  mu  nekoliko  pokvaril  veselje ,  ker  kot  nevoznik  nisem  dojel  pojma  cestnih  nevarnosti  in  nisem  pokazal  nobenega  strahu .  V  Fort  Williamu  sva  se  ustavila ,  da  bi  nakupila  živež  –  tri  velike  zeljnate  glave ,  steklenico  hladno  prešanega  oljčnega  olja ,  steklenico  belega  vinskega  kisa ,  vrečko  drobnega  graha  in  zavitek  higienskih  vložkov  ( nalepljeni  na  skalo  odlično  vsrkajo  vlago  na  ključnem  spolzkem  mestu ) .  Kupila  sva  tudi  Moskill ,  Repel ,  Attack  in  Jungle  Formula .  Nisva  se  mogla  zmotiti .  Preden  sva  odšla ,  sem  zvil  štruco  sladnega  kruha  v  obliko  človeške  klobase  in  jo  položil  na  tla .  Smejala  sva  se ,  ko  so  kupci  v  gnusu  odvijali  svoje  nakupovalne  vozičke  okoli  žaljivega  kupa .  Še  bolj  smešno  pa  je  bilo  opazovati  njihove  obraze ,  ko  se  je  Johnny  sklonil ,  ga  pobral  in  začel  žvečiti .

Georges  Courtline

3. september

Z  vznak  nagnjenimi  glavami  smo  videli  njegovo  silhueto ,  ki  je  kot  kanja  poletela  skozi  sivi ,  vlažni  zrak .  Odbil  in  prekucnil  se  je  po  zajedi  in  zadel  polico  tik  nad  našimi  glavami .  Skušali  smo  ga  spustiti ,  a  so  se  vrvi  zataknile  v  poči .  Izpustil  je  dolg  stok  in  občasno  nerazumljivo  in  zmedeno  govoril .  Spogledali  smo  se ,  grozljive  misli  so  nam  švigale  skozi  glave .  Resna  poškodba  tukaj ,  tako  daleč  od  pomoči ,  bi  lahko  pomenila  pravo  dramo .  Prišel  je  k  sebi  in  na  naše  zaskrbljene  prošnje  odgovoril  z :  » Vrv  se  je  zataknila ,  mogoče  imam  zlomljeno  roko .  Dajte  mi  malo  časa ,  da  razvozljam  to  zmešnjavo . «  Med  padcem  se  je  vrv  zagozdila  v  tanki  poči ,  zato  ga  nismo  mogli  takoj  spustiti .  Deloval  je  prisebno .  Simon  je  v  preteklosti  preživel  nekaj  hudo  težkih  preizkusov ,  kmalu  se  je  sam  spravil  dol  na  gredino .  Roko  je  zavrtel  v  rami ,  kazalo  je ,  da  je  vse  v  redu ,  vendar  je  drgetal .  Opravičil  se  je  za  vso  zmešnjavo ,  v  tej  resni  situaciji  sem  ga  začel  spoštovati ,  moja  zamera  je  izginila .

Za  vse  nas  je  bil  to  naporen  čas .  Na  videz  neskončne  težave ,  ki  sta  jih  kopičila  pred  nami  stolp  in  vreme ,  so  povzročile ,  da  so  odnosi  med  nami  sčasoma  postali  vedno  bolj  napeti .  Zdelo  se  je ,  da  je  za  Simona  to  še  posebno  težavno  obdobje .  Kasneje  je  razkril ,  da  je  šel  na  izlet  skoraj  iz  navade ,  čeprav  je  v  resnici  čutil ,  da  se  že  predolgo  potepa  naokoli .  Kaj  drugega  pa  naj  bi  bil  storil ,  seveda ?  To  je  bilo  vse ,  kar  je  od  nekdaj  počenjal  –  šel  z  ene  odprave  na  drugo ,  okoli  sveta  kot  na  divjem  vrtiljaku  tropskih  mest ,  dostopov  in  gora .  Vedno  jo  je  ubiral  naravnost  naprej ,  ne  da  bi  se  oziral  na  eno  ali  drugo  stran ,  zaradi  strahu ,  da  bi  zagledal  …  dom  …  žensko  …  malo  stalnosti  …  nekaj  denarja  za  spremembo ,  vse  te  stvari ,  na  katere  je  prej  gledal  kot  na  pasti  vsakdanjega  pridobitniškega  življenja .  Morda  je  bilo  nekaj  na  tem :  živeti  kot  drugi  ljudje  in  ne  kot  večno  potujoči  čudak .  Po  padcu  in  našem  prestrašenem  umiku  v  divjem  viharju  se  je  tudi  on  odločil ,  da  ne  gre  več  nazaj  gor .  Skrbelo  ga  je  stanje  pritrjenih  vrvi ,  bilo  je  preveč ,  za  kar  bo  živel ,  zdaj  ko  se  je  že  odločil .  Čisto  pošteno ,  sem  mislil .  V  umiranju  ni  časti ,  samo  poveličevanje  podobe .

Potem  je  bila  na  vrsti  stena ,  zagotovo  ključ  smeri ,  navpična ,  z  ozko  poklino .  Po  robovih  plezalnikov  sem  se  pomikal  proti  njej ,  bila  je  hrapava  kot  smirkov  papir ,  svoje  koščene  prste  sem  vtikal  v  pozitivne  luknje .  Namestil  sem  dober  zatič ,  ravno  tedaj ,  ko  sem  prvič  začutil  močan  pihljaj ,  kot  vzdihljaj ,  ki  je  prišel  od  ledene  kape ,  ki  je  zamajal  vrvi  in  stresel  zanke .  El  Hielo  Sur ,  kot  ga  imenujejo  tukaj ,  v  Magellanesu ,  je  izdihnil ,  potem  ko  je  tri  dni  zadrževal  sapo .  Pričakuješ  ga ,  veš ,  da  bo  prej  ali  slej  prišel ,  in  sedaj  imava  še  dodatnega  nasprotnika  v  najini  tekmi  za  vrh .  Premikal  sem  se  tako  hitro ,  kot  je  dovoljevalo  telo ,  ki  se  je  zaradi  napornega  dneva  dokončno  prebudilo .  Medtem  ko  sem  levi  plezalnik  pritiskal  na  ozek  rob  poči ,  sem  desnega  stlačil  v  kristalasto  jamico  –  kot  bi  zmečkal  hrošča  – ,  kjer  je  guma  bolje  prijela  kot  v  strmi  steni  naokoli .  Prsti  so  zdrsnili ,  koža  se  je  raztrgala .  Gosta  temna  kri  se  je  zapenila  skozi  magnezijo  na  roki ,  posesal  sem  njen  kovinski  okus .  Vedel  sem ,  da  ne  morem  pasti  in  na  vso  moč  molzel  po  poči  kot  kakšna  bebava  dekla ,  ki  krčevito  vleče  za  vime .  Philovi  vzkliki  vzpodbude  so  odmevali  od  sten  ( ali  v  moji  glavi ) ,  izpustil  sem  glasen  krik ,  ko  sem  zgrabil  velik  rogelj .  Bil  sem  na  varnem ,  viseč  sem  pogledal  proti  zahodu .  Oblaki  so  se  valili  čez  robove  naših  sosedov  kot  v  poskusu  norega  znanstvenika .  Zdaj  ni  moglo  biti  več  daleč .  Morala  sva  ugotoviti ,  kako  daleč  si  upava .  Če  bi  midva  odnehala ,  Italijani  pa  priplezali  na  vrh ,  bi  bila  ta  plehka  sramota  za  vedno  prisotna  v  skritem  kotičku  najine  zavesti .  V  razkoraku ,  z  nogami  oprtimi  na  vsako  stran  vafljaste  zajede ,  sva  se  vzpenjala  med  sladolednimi  korneti  še  nekaj  udobnih  dolžin  vrvi  in  dosegla  smetanast  greben .  Navkljub  vetru ,  ki  je  odpihoval  škrice  najinih  vetrovk ,  sva  se  držala  zadnje  strani  gore  in  v  plezalnikih  gazila  proti  najinemu  vrhu  …

Sovražim  spuščanje  po  vrvi  v  tej  temi .  Nikoli  ne  najdem  stojišč .  Zrak  je  postal  gost ,  vlažen  in  mrzel .  Deset  spustov ,  so  rekli ,  a  jaz  vidim  komaj  meter  v  tej  megli .  Našli  smo  teraso  z  bodičastimi  rastlinami ,  zdaj  sem  jaz  na  vrsti ,  da  grem  prvi .  Zdrsnem  čez  rob  in  se  začnem  spuščati .  Na  koncu  dvojne  vrvi  sem  naredil  vozel .  Ko  sem  ga  dosegel ,  sem  bil  še  vedno  v  gladki  steni .  Niham  nazaj  in  naprej  v  belini  soja  moje  čelne  svetilke ,  v  pričakovanju ,  da  bom  našel  polico ,  vendar  tam  ni  nič .  Pri  sebi  imam  Ratovo  vrv ,  torej  jo  povežem  in  se  spuščam  dalje .  Dodatnih  petdeset  metrov  in  še  vedno  nič .  Mislim ,  da  je  to  napačno  mesto .  V  tem  mrazu  se  mi  to  ne  zdi  zelo  pomembno .  Želim  si ,  da  bi  imel  nekaj  prusikov .  Na  vrv  privežem  vezalke  in  začnem  z  napornim  vzpenjanjem .  Je  dolgočasno  in  težavno .  Občasno  privežem  plezalno  vrv  v  plezalni  pas ,  da  ne  bom  umrl ,  če  se  bo  vezalka  pretrgala .  Kakšno  uro  kasneje  se  zrušim  nazaj  na  polico .  Iñaki  je  popolnoma  utihnil  in  se  močno  trese .  Sprašujem  ga ,  a  noče  odgovarjati .  To  me  draži .  Rat  je  edini ,  ki  je  že  kdaj  preplezal  kaj  velikega ,  zato  sva  se  posvetovala ,  v  angleščini ,  da  ostala  dva  nista  razumela .  » Bog  ve ,  kaj  je  tam  doli ,  Rat .  Lahko  bi  bili  trije  metri  do  tal  ali  sto .  Zdaj  sem  iztrošen . «

Pusti  me  pri  miru .  Pusti  me  spati .  Pusti  me .

» Paul ,  zbudi  se . «  Glenn  me  z  dlanjo  udarja  po  obrazu .  » Ne  zaspi ,  to  je  nevarno . «  V  zraku  drži  kos  odtrgane  žice .  » Poglej ,  pretrgal  si  prekleto  žico .  In  plima  se  precej  hitro  dviga . «  Vreča  kosti  ropota  na  trdih ,  bodečih  tleh .  Plima  bi  lahko  prišla ,  noč  bi  se  lahko  spustila ,  nevihta  bi  lahko  udarila  z  zahoda .  Lahko  bi  se  izmuznil  skozi  zadnja  vrata  in  se  ne  bi  nikoli  več  vrnil .  Za  kosti  ni  problemov .  Vendar  je  problem  za  Glenna .  Slišim  ga  vpiti .  Pove  mi ,  da  je  minilo  že  pet  ur .

Če  ne ,  se  boš  znašel  na  granitnem  toboganu .

Zlo  nagraužn  gasput  Priiičard .

Vpnem .

V  redu  si .

Še  en  slab .

Zelo  lahko .

Odpeljal  se  je .

Severno  od  Arktike ,  onstran  tundre ,  onstran  brezkončne  planjave  ledenikov ,  celo  onstran  tečaja  je  dežela ,  bolj  čudovita  kot  si  smrtnik  lahko  domišlja  v  najbolj  fantastičnih  sanjah .  Magična  dežela ,  v  kateri  drevesa  obrodijo  sadje  v  vseh  štirih  letnih  časih  in  žito  žanjejo  v  hlebcih .  Dežela  samorogov ,  bivališče  bogov  –  Odina ,  Tyra ,  Thora  in  Lokija  –  severnjakom  znana  kot  Asgard .  Antični  Grki  so  jo  imenovali  Hiperborea  –  onstran  severnega  vetra  –  in  njihovi  najdrznejši  pomorščaki  so  odšli  iskat  popolno  življenje  brez  garanja  ali  lakote .  Nikoli  je  niso  našli ,  toda  to  je  zgodba  o  tem ,  kako  smo  našli  mi  svojo . 

Ko  smo  prečkali  arktični  krog ,  že  petič  v  treh  dneh ,  sem  slišal  Noelov  komentar :  » Gospod ,  vsakič  ko  vidim  tiste  gosi ,  se  čutim  vedno  manj  vegetarijanca . «  Po  devetih  dneh  prenašanja  tovorov  so  postali  naši  načrti ,  da  bi  v  past  ujeli  zajca  ali  gos ,  izdelani  do  popolnosti .  Samota  je  bila  nedoumljiva .  Poleg  osamljenega  Katalonca ,  ki  je  prišel  poskusit  solo  vzpon  na  Mount  Friga ,  smo  bili  edini  ljudje ,  ki  so  to  leto  puščali  stopinje  v  narodnem  parku  Auyuittuq  –  ' deželi ,  ki  se  nikdar  ne  topi ' ;  ime  je  bilo  primerno .  Nihče  od  nas  se  še  ni  srečal  s  takim  mrazom .  Ko  smo  smučali  po  zamrznjenih  rekah  po  ravnem  dnu  doline  Weasel  Valey ,  smo  se  spraševali ,  kako  vendar  bomo  plezali  pri  teh  temperaturah .  Bilo  je  očitno ,  da  smo  prišli  prekmalu  in  da  pokrajina  rabi  čas ,  da  se  ogreje . 

Začeli  smo  delati  v  izmenah .  Ena  dvojica  bo  plezala ,  medtem  ko  bo  druga  spala .  Po  približno  petnajstih  urah  se  bomo  zamenjali .  Na  tak  način  bomo  lahko  plezali  štiriindvajset  ur  na  dan .  S  šestdesetmetrskimi  vrvmi  smo  lahko  podaljšali  raztežaje  in  smo  konec  koncev  izgubili  manj  časa  za  izdelavo  varovališč .

Se  spominjaš  njegovih  velikih  okornih  korakov ,  njegove  popolne  motivacije ,  norčavosti  in  njegovega  nasmeška ?  Kako  nikoli  ni  ničesar  jemal  resno ,  kako  beseda  radodaren  v  njegovem  slovarju  ni  obstajala  –  karkoli  je  bilo  njegovega ,  je  pripadalo  vsem ?  Kako  smo  se  med  dostopom  vsi  trudili ,  da  bi  obdržali  korak  z  njim ?  Philip  pravi ,  da  do  Torre  Centrala  še  nikdar  ni  videl  takega  plezanja  v  vodstvu  –  v  vertikalni  steni  je  veter  nanašal  sneg  in  pokrival  njegove  prste  na  tankih ,  drobnih  robovih .  In  …  ?  In ,  ali  so  ga  že  našli ?

Budilka  je  zazvonila  ob  petih  zjutraj .  Iz  postelje  sem  se  splazil  z  mačkom  in  preklinjal  dejstvo ,  da  smo  večerjali  komaj  pred  petimi  urami ,  toda  zdelo  se  je ,  da  je  to  ustaljena  navada  Pepeta  in  njegovih  prijateljev .  Prejšnji  večer  se  je  zvedelo ,  da  bomo  poskusili  opraviti  tretjo  ponovitev  tristopetdesetmetrske  smeri  Pillar  de  Sobarbe  v  La  Peñi  Montañesi ,  katere  prvenstveni  vzpon  je  trajal  tri  dni .  V  teku  večera  je  Pepe  skušal  priti  v  stik  z  Lorenzom  ( ki  je  opravil  drugo  ponovitev ) ,  da  bi  dobil  telefonski  opis  smeri .  Ni  mu  uspelo ,  tako  da  bomo  šli ,  ne  da  bi  vedeli ,  kaj  nas  čaka .  Po  izredno  hitrem  dostopu  po  skrotastem  pobočju ,  še  v  temi ,  sem  skoraj  bruhal  in  se  močno  potil .  Do  vstopa  v  smer  smo  prišli  ob  zori ,  ko  se  je  steber  že  dalo  razločiti ;  bil  sem  zaprepaden ,  ko  sem  odkril ,  da  je  bil  kot  štiristo  metrov  Stoney  Middletona ! 

45  stopinj  vročine  v  Rawalpindiju  je  prispevalo  k  napetemu  in  nadrealističnemu  počutju  pri  vseh  opravkih  z  oblastmi .  Todd  Skinner  in  njegov  tim ,  ki  so  tudi  bili  namenjeni  na  Trango ,  so  imeli  sestanek  na  ministrstvu  za  turizem  samo  malo  pred  nami  in  prišli  ven  z  grozljivimi  zgodbami .  Ker  je  sekretar  izgubil  nek  pomemben  dokument ,  so  morali  ostati  v  mestu  precej  dni  dlje ,  kot  so  načrtovali .  Ko  je  Todd  komentiral ,  kako  vroči  so  dnevi ,  ga  je  vodja  planinskega  oddelka  vprašal ,  če  ve ,  kako  vroča  je  bila  bomba ,  ki  so  jo  vrgli  na  Hirošimo ?  » 7000  stopinj .  In  veste ,  kaj  se  zgodi  s  telesom  pri  tej  temperaturi ?  Oči  raznese ,  koža  se  stopi ,  vsak  je  mrtev ! «  S  tem  v  mislih  smo  nelagodno  vstopili  v  pisarno .  Vendar  je  naše  srečanje  potekalo  nekoliko  drugače .  Dovolil  je ,  da  smo  šli  hitro  skozi ,  toda  šele  po  besni  protiameriški  pridigi .  Potem  je  udaril  s  pestjo  po  mizi  in  razkril  ne  samo ,  da  spoštuje  Britanijo ,  ne ,  ljubi  jo .  Hvalili  smo  našo  srečo  in  stekli  v  hotel .

» Oprostite ,  kapetan  Jamal ,  toda  nimate  izkušenj . «

Svetlikajoča  oranžna  je  v  ozadju  mojih  misli  postala  pojemajoča  škrlatna .  Bil  sem  v  nevarnosti ,  da  bom  ob  vso  čarobnost  zaradi  tega  slabega  občutka .  Toda  ko  se  je  nekega  dne  zdanilo ,  so  se  nevihtni  oblaki  razpršili  in  višinomer  nama  je  kazal ,  naj  greva .  Gazila  sva  skozi  novozapadli  sneg  in  žimarila  po  slapovih  ledu ,  da  bi  spet  prespala  na  rami .  Američani  so  bili  videti  utrujeni .  Na  tej  gredini  so  bili  že  trideset  dni ,  ne  da  bi  se  kdaj  spustili  v  dolino .  Spakirala  sva  za  dva  dneva  pireja  v  prahu ,  zbasala  mešanico  in  nujna  oblačila  ter  odžimarila  do  najine  najvišje  točke .  Ko  je  sonce  posijalo  v  steno ,  sva  spoznala  neizbežno  usodo .  Led  je  začel  treskati  okoli  naju ,  sveče  so  padale  v  počasnem  gibanju ,  poči ,  ki  so  izgledale  lahke ,  so  bile  zalite  s  trideset  centimetrov  debelim  vodnim  ledom .  Nebo  je  bilo  še  vedno  koprenasto ,  vedela  sva ,  da  imava  samo  kratkotrajno  okno .  Bilo  je  zdaj  ali  nikoli .  Napredovanje  je  bilo  neznosno  počasno ,  kot  da  bi  plezal  težke  škotske  kombinirane  raztežaje  z  enim  samim  kladivcem  za  lomljenje  karamelnih  plošč .  Po  predvidenih  dveh  dneh  sva  bila  tristo  metrov  pod  vrhom  in  skoraj  brez  hrane .  Adam  je  ustvaril  grozno  večerjo  iz  neraztopljenega  posušenega  krompirja ,  moj  obraz  je  krvavel  zaradi  ledenega  zadetka .  Spala  sva  na  ' dobrem  bivaku ' ,  ki  je  bil  označen  na  skici ,  nad  temno  praznino .  Zora  naslednjega  dne  je  osvetlila  grozeče  oblake .  Veter  se  je  spremenil  v  severnega ,  česar  do  sedaj  še  nismo  videli ,  temperatura  je  konstantno  padala .  Lotile  so  se  me  težave  z  dihanjem ,  v  pljučih  je  klopotalo  –  mislim ,  da  sem  bil  rahlo  trmast .  Vodil  sem  svoj  najtežji  raztežaj  v  smeri ,  previsen  ledeni  slap  z  veliko  gobami .  Vreme  se  je  še  vedno  slabšalo ,  napredovanje  s  to  polževo  hitrostjo  je  bilo  razočaranje .

Na  tej  odpravi  smo  delili  vse  –  dal ,  nošnjo  tovorov ,  pobege  v  zadnjem  trenutku  in  navdušujoče  razglede .  Kako  blizu  sva  si  bila  –  tistega  dne  na  ledeniku ,  ko  je  sonce  tako  žgalo ,  da  se  nama  je  vrtelo  v  glavah .  Sedel  sem  pod  previsnim  balvanom ,  medtem  ko  je  Philip  na  vrhu  njega  skril  opremo .  Ko  sva  šest  ur  kasneje  prišla  nazaj ,  je  bila  ogromna  skala  zvrnjena .  Šalila  sva  se  o  začaranih  življenjih  in  dobrih  znamenjih  za  plezarijo ,  toda  v  trenutku ,  ko  sem  pogledal  proti  Bhagiratiju  3 ,  me  je  mrzlo  spreletelo  in  spomnil  sem  se  neke  druge  svoje  praske  z  granitom ,  ko  sem  zaradi  skale ,  ki  je  priletela  z  višine  nekaj  sto  metrov  in  pristala  na  moji  roki ,  zaključil  plezarijo .

Potem  je  šel  in  odsoliral  na  Bhagirati  2  v  manj  kot  štiriindvajsetih  urah ,  iz  tabora  do  tabora .  Tabor  je  bil  okoli  enajst  kilometrov  oddaljen  od  vstopa  v  smer .

Zazvonil  je  telefon .  Bil  je  tukaj ,  na  Škotskem ,  in  očitno  zagret  za  plezanje  z  menoj .  Postal  sem  živčen .  S  prijatelji  smo  se  v  zadregi  zasmejali .  Le  kakšen  bo ?  Bodo  njegova  ramena  lahko  prišla  skozi  vrata ?  Roke  mora  imeti  kot  lopate .  Predstavljaj  si ,  da  se  z  njim  zapleteš  v  pretep ! 

» Vsi  tisti  tipi  so  govorili  ' Zakaj  ne  poskusimo  tega ? '  toda  jaz  sem  mislil ,  da  to  ni  pravi  način .  Rekel  sem  ' Zakaj  ne  naredimo  tega ? ' . «

V  naslednji  sezoni ,  med  vodenjem  na  Riffelhorn  pri  Zermatu ,  je  popustilo  varovališče ,  ker  se  je  odlomila  skala ,  in  Andy  je  s  tridesetih  metrov  padel  na  ravno  ploščo .  Seznam  poškodb  je  bil  strahovit ,  najbolj  resna  je  bila  raztrgan  perikardij ,  osrčnik .  Ne  želim  se ,  in  Andy  se  tudi  ne  bi ,  zadrževati  pri  teh  poškodbah .  Bolje  se  je  ukvarjati  s  prihodnostjo  kot  s  preteklostjo .  To  velja  tudi  za  prav  vsako  smer .  Ko  je  enkrat  vzpon  za  teboj  ( zlasti ,  če  je  povezan  s  slabim  spominom ) ,  se  izkušnja  morda  nikoli  ni  zgodila .  Veselje  pri  plezanju  je  povezano  s  tovarištvom .  Andy  to  ve ,  zato  mislim ,  da  ne  bo  obesil  plezalnikov  na  klin ,  sedel  h  kaminu  in  se  prekmalu  začel  izgubljati  v  spominih .
