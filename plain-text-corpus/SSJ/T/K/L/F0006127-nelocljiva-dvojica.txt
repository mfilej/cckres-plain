 
Daljinski  scaner  na  bahavo  okrašenih  vratih  pisarne  Ramona  Bastiglie ,  novoimenovanega  direktorja  megaprojekta  Exodus  je  Antona  Vitera  prepoznal  že  od  daleč  na  hodniku  in  mu  uslužno  odprl  obe  krili  vrat .

Bastiglia  je  živahno  vstal  izza  svoje  orjaške  mize  in  odkorakal  okrog  nje ,  da  pozdravi  svojega  gosta .  Njegov  južnjaški  obraz  je  krasil  pretirano  širok  nasmeh ,  stisk  njegove  roke  pa  je  bil  narejeno  prisrčen . 

Bastiglia  je  vnemarno  dvignil  roko .  “ Oh ,  seveda .  Oprostite  mi ,  da  sem  vam  pozabil  povedati ,  da  sem  se  z  vašim  direktorjem  že  včeraj  dogovoril  o  tem .  Mar  vam  tega  še  ni  sporočil ? ”

Anton  je  odkimal .  “ Že  od  ranega  jutra  je  menda  na  nekem  sestanku . ”

Anton  je  zmignil  z  rameni .  “ Kot  kaže ,  ste  odslej  vi  moj  šef ,  doktor . ”

Antonu  res  ni  bilo  treba  pogledati  na  zgornji  rob  mape ,  da  bi  tamkaj  prebral  oznako  ' NAJSTROŽJE  ZAUPNO  SAMO  ZA  VAŠE  OČI  ! ' 

“ Oh ,  to  si  ti ,  poba .  Dolgo  se  nisva  videla . ”

Brainyju  ni  ušlo  Antonovo  obotavljanje ,  zato  je  dopolnil  njegov  zadnji  stavek .  “ . . .  ko  bom  moral  krmariti  Casiopejo  skozi  vesolje ,  si  hotel  reči . ”

“ To  je  nekoliko  izmikajoč  odgovor ,  Brainy ,  a  naj  ti  bo .  Kar  začniva  s  prvo  lekcijo . ”

Anton  ni  vedel ,  kaj  naj  bi  odgovoril ,  zato  je  sklenil  to  preprosto  preslišati .  “ Brainy ,  iskreno  ti  čestitam !  Zelo  sem  ponosen  nate .  Včeraj  si  se  tako  dobro  izkazal  pred  spraševalno  komisijo ,  da  je  vodstvo  Tehničnega  centra  vsem  tvojim  inštruktorjem ,  tudi  meni ,  dodelilo  posebna  priznanja  in  denarne  premije .  Jaz  pa  sem  jim  povedal ,  da  tako  dobrega  študenta ,  kot  si  ti ,  še  nisem  imel  svoj  živ  dan .  Zato  smo  nocoj  temu  v  čast  z  družbo  nekaj  malega  popili .  No ,  mogoče  tudi  nekaj  več  kot  malo . ” 

“ Spet  ta  tvoj  vražji  samo !  Čeprav  dobro  veš ,  da  je  to  tvoje  telo ,  ta  kontejner  neprimerno  boljši  od  mojega  mlahavega ,  občutljivega  telesa . ”  Anton  se  je  močno  trudil ,  da  bi  njegov  glas  zvenel  čimbolj  prepričljivo ,  vendar  pa  se  je  s  pogledom  izogibal  Brainyjevega  video  senzorja .  “ Ko  bi  naprimer  midva  oba  padla  z  izstrelitvene  ploščadi  Casiopeje  na  betonska  tla ,  osemdeset  metrov  globoko ,  tebi  ne  bi  bilo  nič ,  moje  ostanke  pa  bi  morali  menda  kar  postrgati .  Vidiš  kot  kragulj ,  slišiš  vse ,  kar  slišim  jaz  in  še  ultrazvok ,  vohaš  bolje  od  psov ,  zaznaš  lahko  tudi  žarčenja ,  ki  jih  ljudje  ne  moremo .  Vraga ,  saj  mi  ni  treba  vsega  tega  naštevati . ”

“ Prosim ,  Brainy . ”

“ Se  spomniš ,  da  si  mi  nekoč  citiral  nekega  filozofa ,  ki  je  mnenja ,  da  ljudje  pravzaprav  ne  morejo  čutiti  potekanja  časa ?  Da  vsi  ljudje  čutijo  čas  kot  vrsto  trenutkov ,  torej  zaporedja  vzročno  povezanih  statičnih  stanj ,  ne  pa  kot  dinamično  spreminjanje ,  ne  kot  pravo  potekanje  časa .  Se  ti  strinjaš  s  takim  mnenjem ? ”

“ No ,  to  bi  še  razumel .  Samo  ne  vem ,  če  si  ti  tega  . . .  Oh ,  prekleto !  Vedno  se  nekako  vračava  na  isto . ”

“ Prosim ,  Brainy ? ”

“ Zakaj  pa  ne ? ”

“ Si  ti  poznal  moje  starše ,  Tone ?  Veš ,  kdo  so ? ”

“ Bistvo  problema ,  seveda .  Problema ,  ki  ga  jaz  ne  bom  uspel  nikoli  razrešiti .  Nikoli ,  v  vsem  neskončno  dolgem  času  mojega  bivanja ,  mojega  obstoja ,  mojega  vegetiranja .  Ne  vem ,  katera  od  teh  besed  je  najprimernejša .  Vsekakor  pa  ta  beseda  ni  življenje .  Ti  živiš ,  ljudje  živite .  Jaz  pa  ne .  Jaz  samo  obstajam . ”

“ Pa  zakaj ?  Saj  sem  jim  jaz  povedal ,  da  rabim  te  pogovore  s  teboj ,  da  hočem ,  da  me  še  naprej  obiskuješ .  Saj  to  nič  ne  ovira  mojega  usposabljanja . ”

“ Pogrešal  sem  te ,  Brainy ,  moj  najboljši  študent .  Ves  ta  čas  sem  pogrešal  te  najine  pogovore ,  tvoje  duhovite ,  izvirne  komentarje ,  da ,  celo  tvojo  naivnost . ”

“ Preizkušal  sem  razne  pospeške ,  no  potem  pa  je  hitrost  ladje  kar  hitro  naraščala  skoraj  tja  do  c .  V  povprečju  le  kakih  sedem  odstotkov  manj . ”

“ Se  še  spomniš  enačb  Lorenzove  transformacije ,  Brainy ? ”  Antona  je  preblisnil  spomin  na  njegove  nekdanje  izpite  na  fakulteti ,  ko  je  na  tem  vprašanju  ujel  kar  precej  svojih  premalo  pripravljenih  študentov .

“ Da ,  ta  rezultat  zasluži  najmanj  en  tvoj  ' oh ' ,  če  ne  kaj  več .  Le  povej  mi  ga ,  Brainy . ”

“ Ne  več .  Ampak  komaj  verjamem .  In  nič  mi  ni  všeč .  Prav  nič .  Tako  mi  je ,  kot  da  bi  nama  obema  ukradli  skoraj  celo  desetletje ,  ker  se  ves  ta  čas  nisva  videla .  Tega  ne  bova  mogla  nikoli  več  nadomestiti .  Tone ,  to  me  resnično  žalostí .  Toliko  po  neumnem  zapravljenega  časa ! ” 

“ Je .  Je  pa  tudi  čisto  brez  pomena .  Nič  dejansko  bistvenega  ni  v  njem .  Ne  pove  ničesar ,  prav  ničesar  o  tem ,  kako  je  resnično  tam  zunaj . ”

“ No  . . .  ne  vem ,  Brainy .  Nikoli  nisem  . . .  Veš  kaj ,  pusti  mi  no  malo  časa ,  da  bom  lahko  vse  skupaj  premozgal .  In  še  nekaj  mi  povej .  Kaj  je  tisto ,  kar  te  nasploh  najbolj  muči ? ” 

“ Hvala  za  tvoje  razumevanje .  Mi  hočeš  torej  pomagati ,  da  se  rešim  te  grozne  usode ,  ki  so  mi  jo  namenili ?  Ti  si  edini ,  ki  mi  lahko  pomaga .  Nerad  te  prosim  za  pomoč  prav  tebe ,  izmed  vseh  ljudi .  Tebe ,  ki  si  že  itak  toliko  storil  zame .  A  drugega  ni .  Samo  ti  lahko  to  storiš ,  Tone . ”

Črnuška  cesta  3

Za  založbo  Stane  Kodrič 
