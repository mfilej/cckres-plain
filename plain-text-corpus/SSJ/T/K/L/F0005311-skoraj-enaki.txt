 
Ob  sprejemu  v  Kiborško  kadetnico  so  nam  o  našem  šolanju  povedali  dosti  lepega .  Povedali  so ,  da  so  pametne  glave  Zemlje  ugotovile ,  da  je  za  novi  koncept  skupne  obrambe  planeta ,  za  bitke  proti  sovražnim  Vesoljcem ,  potebna  korenito  drugačna  vojska  kot  doslej .  Naloga  Kiborške  kadetnice  je ,  da  take  vesoljske  borce  izšola  in  jih  primerno  izuri  za  čisto  vse  možne  situacije ,  ki  lahko  nastanejo .  Obramba  Zemlje  da  je  vendar  veličastna  reč ,  največja  čast ,  ki  lahko  doleti  kiborga .

Oddaljeni  zven  Big  Bena ,  ki  udarja  deveto  uro .  Ceste  na  Wembley  stadion  so  brezupno  prenapolnjene ,  vsa  vozila  se  le  korakoma  premikajo .  Redar  jih  usmerja  na  ploščad .  Oče  pelje  njihov  avto  tja ,  skrbno  spravlja  parkirni  listek .  Otroka ,  fantek  in  deklica ,  opazita  stojnice ,  kjer  prodajajo  fish  &  chips  in  začneta  tečnariti ,  dokler  ne  dobita  vsak  svojo  vrečko .  Ko  se  zdrenjajo  do  svojih  sedežev ,  se  izkaže ,  da  na  istih  številkah  sedijo  že  drugi .  Kažejo  si  vstopnice ,  se  sprejo ,  pokličejo  redarja ,  ki  nato  pojasni  stvar  in  razsodi .  Tisti  drugi  da  imajo  vstopnice  za  popoldansko  predstavo ,  tisto ,  ki  je  bila  že  ob  šestih .  Ven  morajo .  Sorry .

Hčerkica  šepeta  nekaj  mami  na  uho .  Mama  vstaja ,  z  mučeniškim  izrazom  na  obrazu ,  pomigne  možu ,  nato  pa  obe  odideta  vzdolž  dolgih  klopi ,  po  stopnicah ,  tja  proti  sanitarijam .  Sinko  najde  par  vrst  bolj  spredaj  nekega  svojega  sošolca ;  vpijeta  drug  drugemu  čez  vmesne  gledalce  v  svojskem  dijaškem  žargonu .  Očka  ju  komaj  še  razume .  Težko  zavzdihne ,  si  pomane  oči ,  vse  pordele  od  dolgotrajne  vožnje  in  zazdeha .  Ni  bilo  posebno  pametno ,  da  so  se  pripeljali  iz  Brightona  prav  do  sem .  Saj  vse  skupaj  ni  nič  posebnega . 

Koliko  boljši  so  bili  tisti  stari ,  igrani  uboji !

Zdaj  smo  mi  na  vrsti ,  da  vskočimo  v  to  igro .  Prejšnje  generacije  pač  že  počasi  zmanjkuje .  Zato  prireditelji  teh  smrtonosnih  spektaklov  nujno  potrebujejo  novih ,  izšolanih  kiborgov .  Sveže  krvi .  Komaj  čakajo  na  nas .  Spektakel  se  mora  nadaljevati .  V  resnici  po  tem  končanem  semestru  ne  gremo  na  noben  drug  poligon .  Čisto  možno  je ,  da  sploh  ni  nikakih  drugih  poligonov ,  razen  našega .  Ne  bomo  se  dalje  šolali ,  saj  to  sploh  ni  več  potrebno .  Že  zdaj  znamo  vse ,  kar  je  treba .  Znamo  ubijati ,  znamo  se  čuvati ,  da  ne  bomo  ubiti .  Vsaj  ne  prekmalu .  In  to  je  čisto  dovolj .  Taki ,  kot  smo  danes ,  smo  že  čisto  dovolj  primerni  za  nastopanje .  V  predstavah ,  ki  jih  za  drag  denar  ponujajo  krvi  željnemu  občinstvu .  Tistemu  človeškemu  občinstvu ,  ki  ga  že  dolgočasi  kar  naprej  gledati  igrano  smrt  in  zato  zdaj  terja  pravo  smrt  namesto  nje .  Kiborgi  smo  za  ta  namen  več  kot  primerni . 

A  čim  desetar  CC - 82  zlomi  ključavnico  na  vratih  hangarja ,  zatulijo  hkrati  vse  sirene  na  Poligonu  sedem .  Njihov  predirljivi ,  zlovešči  zvok  nam  gre  skozi  ušesa .  Nikjer  ne  najdemo  stikala  za  luč ,  zato  se  kar  v  poltemi  hlastno  prerivamo  med  visokimi  policami ,  spotikamo  se ,  grabimo ,  kar  je  komu  najbliže .  Blasterje ,  pnevmostrele ,  mikro  granate ,  omrtvičevalce  živcev ,  plinske  kapsule .  Nekdo  zavpije ,  da  blasterji  niso  nabiti ,  zato  vsi  besno  brskamo  za  energopaki . 

Okno ,  ob  katerega  okvir  se  naslanjam ,  gleda  proti  vzhodu .  Tam  se  razprostira  široka  ravnina ,  ki  sega  od  Poligona  sedem  pa  vse  do  visokih  gora  na  obzorju .  Čez  čas  se  mi  zazdi ,  da  se  nad  temi  gorami ,  na  vzhodnem  obzorju  tema  nekako  razblinja .  Ni  več  tako  črna ,  pa  tudi  zvezde  tam  že  malo  bledijo .  Prikaže  se  obotavljiv ,  temno  oranžen  jezik  jutranje  svetlobe ,  ki  postaja  vse  svetlejši .  Končno  pa  prva ,  bleščeče  bela  konica  porajajočega  se  dneva  prebode  nebo .

Po  tisti  široki  ravnini  se  nam  tiho ,  v  brezhibno  urejenih  vrstah  in  kolonah  bliža  nepregledna  množica  vozil .  Temne ,  gibljive  kupole ,  preteče  namerjene  cevi ,  grozljivo  kotaleče  se  gosenice .  Neizprosna ,  zlovešča  obljuba  smrti .

Potem  mu  rečem ,  da  me  lahko  kliče  Spartakus .

Savlje  38
