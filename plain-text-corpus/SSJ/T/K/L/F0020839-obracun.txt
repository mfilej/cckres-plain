 
Četrti  dan  po  tem  incidentu ,  ravno  ko  se  mi  je  zazdelo ,  da  sem  spet  gospodar  položaja ,  so  me  androidi  opozorili ,  da  cela  vrsta  zunanjih  potaknjencev  s  kataloškimi  oznakami  » B «  do  » F «  brez  vidnega  vzroka  naglo  vene  in  spreminja  svojo  barvo  iz  zelene  v  sivorjavo .  Ko  sem  prihitel  pogledat  situacijo ,  sem  videl ,  da  je  neznana  nadloga  zajela  že  kakih  dvajset  širokih  leh  potaknjencev  in  da  se  njihovo  stanje  hitro  slabša .  Takojšnja ,  a  zelo  vestna  analiza  poškodovanih  zeli ,  ki  so  jo  nato  opravili  specializirani  androidi ,  ni  odkrila  nobenih  kemičnih  agensov ,  pač  pa  je  opozorila  na  nekakšno  škodljivo  elektromagnetno  sevanje  neznanega  izvora ,  a  velike  intenzivnosti .  Bilo  pa  ni  niti  najmanjše  možnosti ,  da  bi  ugotovili  vir  tega  sevanja  ali  njegovo  lego .  Najbolj  neverjetno  pa  je  bilo  to ,  da  je  moj  hipotetični  Baddie  spravil  tako  močan  vir  sevanja  dovolj  blizu ,  nato  pa  ga  spet  neopazno  odstranil .  Gotovo  pa  je  bilo  le  eno  dejstvo :  Baddie  mora  očitno  razpolagati  z  velikim  znanjem  s  področja  elektromagnetnega  sevanja  s  tako  obsežnim  in  temeljitim  znanjem ,  ki  presega  celo  moje .  Bolj  ko  sem  premišljal  o  tem  dejstvu ,  bolj  mi  je  rastel  sum  do  edine  osebe ,  ki  je  bila  dovolj  blizu ,  obenem  pa  na  tem  področju  tudi  dovolj  izobražena  in  to  je  bil  dr.  Tutor .  A  to  je  bila  bolj  šepava  hipoteza  razen  znanja  ni  imel  dr.  Tutor  niti  prave  priložnosti ,  še  manj  pa  seveda  motiva ,  da  bi  počel  kaj  takega .

Kar  strmel  sem  v  gospo  Masters  in  se  čudil  njeni  spremenjeni  podobi ,  tako  popolnoma  različni  od  njene  običajne .  Medtem  sva  se  povzpela  do  njene  velike ,  okrogle  dvorane ,  ki  zavzema  vrhnje  nadstropje  Mastersovega  dvorca  in  je  vsa  zastekljena ,  tako  da  ji  omogoča  razgled  na  celo  posestvo .  Tam  se  je  zrušila  v  svoj  naslanjač ,  meni  pa  ni  ponudila  sedeža .  Sprevidel  sem ,  da  moram  nekaj  predlagati .  A  obenem  nisem  vedel ,  kako  naj  svoj  predlog  oblikujem .  Odprl  sem  usta ,  nato  pa  sem  jih  spet  zaprl .  Zavrtala  je  svoj  ostri  pogled  vame ,  njen  obraz  je  bil  nestrpno  pričakujoč .

Strmo  me  je  pogledala .  » Ampak  njega  vendar  ne  morem  preverjati  z  računalnikom  in  čelno  objemko ,  kot  sem  tebe .  Kaj  pravzaprav  nameravaš  z  njim ,  Goodie ?  Ga  nameravaš  zaslišati ? «

V  svoji  sobi  sem  najprej  pregledal  kopije  vsebine  obeh  pisemskih  ovojnic .  Prva  je  vsebovala  bolj  ali  manj  senzacionalno  napisana  časopisna  poročila  o  nenadni  smrtni  nesreči  ladijskega  bogataša  in  multimilijonarja  Sokrata  Agalopulosa .  Nekatera  med  njimi  so  kritizirala  policijo ,  ki  da  je  bila  povsem  neuspešna  v  svojih  prizadevanjih ,  da  bi  se  osvetlile  nekatere  nejasnosti .  Veliko  okoliščin  je  ostalo  nepojasnjenih ,  med  drugim  to ,  kako  se  je  mogla  njegova  skoraj  nova ,  sodobno  opremljena  izletniška  jahta  tako  nenadno  potopiti  na  popolnoma  mirnem  morju ,  zakaj  je  zavila  s  predvidene  poti ,  kako  da  je  prav  to  noč  večina  izkušenih  pomorščakov  imela  dopust ,  ladjo  pa  so  upravljali  trije  na  novo  najeti  začetniki ?  Zadnji  med  temi  papirji  pa  je  bilo  uradno  poročilo ,  ki  je  odločno  zavračalo  vsa  natolcevanja ,  ozmerjalo  časopise ,  da  si  dvigajo  naklado  z  izmišljotinami ,  in  zatrdilo ,  da  gre  nedvomno  za  splet  nesrečnih  okoliščin ,  izvirajočih  iz  višje  sile .

» Če  mi  dovolite ,  gospa ,  njegov  spisek  je  mnogo  krajši  in  prirejen  njegovi  starosti .  Zato  pa  prosim  za  pooblastilo ,  da  takoj  preprogramiram  vse  hišne  mehanizme  tako ,  da  bodo  sami  zagotavljali  večino  predvidenih  omejitev .  Vašemu  sinčku  pa  boste  morali  vse  to  najbrž  vi  sami  obzirno  razložiti ,  gospa . «

Drobna  roka  v  gumijasti  rokavici  nestrpno  pritiska  na  pozivni  gumb ,  čez  čas  se  sliši  zvok  odpiranja  vrat  nekje  v  nevidni  steni  zabojnika ,  v  trepetajoči  kader  vstopa  zabrisana  podoba  androidnega  strežnika ,  ki  prinaša  prekrit  pladenj  s  hladno  večerjo  in  ga  polaga  nekam  na  rob  prenatrpanega  laboratorijskega  pulta .  Ena  roka  slači  gumijasto  rokavico  z  druge ,  ta  snema  pokrov  s  pladnja  in  jemlje  ven  sendvič ,  ki  izginja  nekam  navzgor  in  vstran .  Čez  čas  roka  vrača  odgriznjeno  polovico  sendviča  spet  na  pladenj ,  potem  zatipa  za  skodelico  s  čajem ,  tu  in  tam  se  nekje  na  robu  prizora  bolj  sluti  kot  vidi  orokavičeno  roko ,  ki  preklada  nekakšna  semena  in  dele  posušenih  listov  raznih  zeli  sem  in  tja  po  pultu . 

Planil  sem  skozi  vrata  in  obstal  kot  pribit .  Cel  Mastersov  dvorec  je  bil  zavit  v  en  sam  peklenski  zubelj ,  nad  katerim  so  se  sukljajoče  dvigali  oblaki  črnega  dima ,  njihova  grozljiva  temina  pa  je  zastirala  Aurorin  soj .  Vsi  so  trumoma  tekli  tja ,  androidi  z  ročnimi  gasilskimi  aparati ,  policisti ,  agenti  v  civilu ,  vpili  so ,  se  prerivali  in  krilili  z  rokami  v  nemočni ,  nesmiselni  zmešnjavi .  Pozneje ,  veliko  pozneje  se  je  od  nekje  daleč  ušesa  parajočemu  zvoku  siren  pridružilo  višje ,  predirljivejše  zavijanje  vozila  lokalne  gasilske  brigade .  Ko  so  končno  pridrveli  noter  in  začeli  odmotavati  svoje  cevi ,  je  ogenj  narasel  že  do  te  mere ,  da  se  mu  nihče  ni  mogel  približati .  Pet ,  osem ,  deset  mogočnih  curkov  vode  iz  brizgaln  je  brez  učinka  izginjalo  in  sproti  izhlapevalo  v  sikajočih  plamenih ,  vse ,  čisto  vse  se  je  obarvalo  oranžno  rastlinjaki ,  potke ,  drevesa ,  postave  begajočih  ljudi ,  tudi  srebrnkaste  azbestne  obleke  gasilcev ,  vročina  mi  je  puhtela  v  obraz ,  vročinski  veter  je  dvigal  v  zrak  listje ,  goreče  veje ,  razbeljene  kose  strešne  pločevine  z  dvorca  in  vse  sukal  v  podivjanem ,  razposajenem  plesu  uničenja .

Goodie  in  Baddie .

Duši  me .  Imam  prav  enak  občutek  kot  tedaj ,  ko  sem  se  skušal  izvleči  izpod  vseh  tistih  ton  silosovih  ruševin ,  ki  so  zgrmele  name .  In  prav  tako  kot  takrat  tudi  zdaj  vem ,  da  je  moj  boj  vnaprej  izgubljen ,  da  sem  že  premagan .  A  vendar  . . .  a  vendar  se  še  ne  maram  vdati .  Poskušam  zbrati  še  zadnje  atome  svoje  moči ,  silovita ,  brezumna  togota  mi  pomaga ,  da  izstrelim  vanj  še  zadnje  vprašanje :  » Kdo  si ?  Kdo  si ?  Kdo ? «

» Leroy . «  Greta  ga  je  skrušeno  gledala  skozi  odprtino  izhodne  lopute .  » Mislim  . . .  mislim ,  da  je  oddajnik  crknil .  Pridi  rajši  ti  pogledat . «

Tam  je  stal  tršat  črnolasec  kakih  tridesetih  let ,  neobrit  in  z  dolgimi  zalisci ,  oblečen  v  modro  vetrovko  in  jeans  hlače ,  poleg  njega  pa  bujno  zaokrožena  rdečelaska  v  mini  krilu ,  nekaj  mlajša  od  njega .  Njen  pretirano  naličeni  obraz  se  ni  ravno  skladal  s  skuštranimi  lasmi ,  med  katere  se  je  zapletlo  tudi  nekaj  listja .  Prišleca  sta  kar  stala  tam  in  strmela  v  oba  starca ,  v  rokah  sta  držala  kovčka  in  nekaj  časa  ni  nihče  spregovoril . 

» Bi  se  radi  malo  osvežili ,  gospa  Parsons ? «  je  starka  vprašala  Greto .  » Stopite  z  menoj .  Žal  nimava  pravega  vodovoda ,  ampak  le  ročno  črpalko  v  kuhinji ;  ampak  tukajšnja  voda  je  tako  dobra ,  kot  je  v  mestu  gotovo  ne  dobite . «

» Kar  izvolita ,  pojejta ,  dokler  je  še  vroče .  Oprostite  nama ,  da  vam  ne  moreva  ponuditi  svežega  kruha .  Moje  roke  so  že  prestare ,  da  bi  lahko  umesile  testo . «

Leroy  je  nehal  žvečiti .  » Špeceristov  fant ?  Torej  le  imate  sokrivca .  Greta ,  spomni  me ,  da  se  potem  pomeniva  še  s  tem  fantalinom .  Državljanska  zavest  pa  taka !  Ga  pričakujeta  te  dni ? «

Greta  ga  je  zaničljivo  ošvrknila  z  očmi .  » Mar  tebi  ni  prijalo  to  čudovito  potepanje ?  Boš  trdil ,  da  ti  ni  mar  tega  čudovitega  svežega  zraka ,  gozdnega  zraka ,  ki  diši  po  smrečju  in  smoli ,  namesto  po  žveplu ?  Saj  kar  zareže  v  pljuča ,  ko  ga  vdihneš .  Prvič  v  življenju  sva  imela  priliko  nabirati  gozdne  jagode  še  zdaj  čutim  v  nosnicah  njihov  vonj  prvič  sva  lahko  jedla  pravi  med  iz  satja !  Pa  studenčnica !  Doslej  sva  o  njej  lahko  samo  brala ,  danes  pa  sva  lahko  prvič  pila  neklorirano  vodo  iz  gorskega  potoka ,  tako  zelo  prozorno ,  da  bi  jo  lahko  kar  vdihnil ,  kot  zrak !  Ti  pa  si  grizljal  tudi  mlado  bukovo  listje  in  poskusil  celo  nekaj  smole  z  lubja ,  videla  sem  te . «

» Takoj  pridem ,  Jack , «  se  je  oglasil  ženski  glas  iz  koče .  » Nekaj  si  moram  najti  za  obleči  . . .  nekaj  drugega ,  mislim  reči . «

Lisbeth  je  nekaj  časa  molčala .  » Da ,  Greta  je  bila  kar  občutljiva .  Sploh  se  mi  zdi ,  da  nekje  globoko  v  svoji  duši  še  ni  bila  tako  zelo  pokvarjena ;  po  svoje  mi  je  je  kar  malo  žal .  Prav  škoda  se  mi  zdi ,  da  ni  bilo  mogoče  restavrirati  njene  osebnosti  le  delno ,  ampak  samo  v  celoti . «

Med  samim  študijem  na  Akademiji  skorajda  nismo  imeli  časa  misliti  na  dekleta ,  kajti  inštruktorji  so  nam  premišljeno  pobrali  vso  našo  mladostno  energijo .  Ko  se  spomnim ,  kako  neusmiljeno  so  nas  gnali  vse  štiri  semestre  študija ,  me  včasih  kar  strese .  S  prav  domisleno  hudobijo  so  nas  izpostavljali  najhujšim  spremembam  vremenskih  pogojev ,  od  polarnega  mraza  do  tropske  vročine ,  mučili  so  nas  s  pomanjkanjem  hrane ,  vode  in  spanja ,  po  cele  dni  smo  bili  izpostavljeni  draženju  s  silovitimi  optičnimi  in  zvočnimi  signali .  Pri  vsem  tem  pa  smo  se  sleherni  večer  še  pozno  v  noč  gulili ,  saj  si  je  bilo  treba  vtisniti  v  spomin  neznanske  skladovnice  podatkov ,  formul ,  algoritmov  in  trikov  za  preživetje  in  delo  v  najekstremnejših  in  najbolj  nenavadnih  razmerah ,  na  katere  bi  lahko  naleteli  v  svoji  službi . 

Nihče  se  ne  zaveda  bolje  od  mene ,  kako  težko  je  najti  tako  družico .  Na  svojih  patruljah  skozi  čas  sem  bil  vse  premnogokrat  nehote  priča  neprijetnim  prizorom  med  sprva  tako  zelo  zaljubljeno  dvojico .  Ne  bi  mogel  prešteti  vseh  tistih  grdih  družinskih  prepirov ,  zakonolomov ,  ločitvenih  tožb ,  nagajanj ,  vsega  sovraštva ,  neredko  tudi  nasilja .  Kako  se  izogniti  vsemu  temu ?  Kako  vsaj  zmanjšati  možnost  morebitnih  bodočih  neskladij ?  Ali  obstaja  kak  boljši  način  kot  to ,  da  se  enostavno  prepustiš  tveganju  in  počakaš  na  srečno  naključje ?  Kje  najti  družico  tisto  pravo ? 

Mehanično  stegujem  desnico ,  čutim  možakov  trdni  stisk  roke ,  kot  lutka  sedam  na  ponujen  naslonjač ,  slišim  besede ,  ki  jih  govorita  Andromeda  in  njen  mož ,  a  njihov  pomen  se  mi  izmika .  Zdaj  ni  več  nič  pomembno ,  zdaj  ko  se  mi  je  sesul  svet .  Ti  prekleti  tepec ,  si  govorim ,  idiot ,  bedak ,  naivnež !  Kako ,  zaboga ,  da  mi  ni  prišlo  na  misel ,  da  je  tako  čudovita ,  zaželena  ženska  morebiti  že  oddana ?  Torej  sploh  ni  res ,  kar  sem  slišal ,  da  sprejemajo  za  esperke  v  službo  načeloma  le  samska  dekleta .  Le  kako  sem  si  lahko  sezidal  tak  veličasten  grad  v  oblakih ,  ne  da  bi  za  en  sam  hip  pomislil  na  tisto ,  kar  je  najbolj  verjetno ,  najbolj  naravno ? 

» To  je  moj  mož . «  Besede  stvarne ,  nenadne  in  krute ,  kot  sunek  z  bodalom .  Stavek ,  ki  me  je  iz  umišljenega ,  pravljičnega  sveta  spet  vrnil ,  treščil  na  realna  tla .  Seveda .  Zdaj  je  vse  spet  tako ,  kot  mora  biti ,  kot  se  spodobi .  Neznatni  pilotek  vesoljskega  patruljnega  čolniča ,  ki  si  je  za  trenutek  drznil  domišljati ,  da  je  nekaj  posebnega ,  enkratnega .  Nekakšen  princ  na  belem  konju ,  ki  ga  hrepeneče  čaka  prelepa  kraljična ,  zaprta  v  visokem  gradu . 

Kar  na  lepem  začutim ,  da  tu  nimam  kaj  iskati ,  da  ne  sodim  sem ,  da  sem  peto  kolo  ob  dveh  srečnih  zakoncih ,  ki  skušata  biti  kar  najbolj  vljudna  do  tujca .  Hlastno  vstajam ,  suho  se  zahvaljujem  obema ,  mrmram  prozorna  opravičila .  Tukaj  sem  službeno ,  zato  me  žal  čaka  še  mnogo  opravkov ,  zdaj  moram  zares  iti ,  gotovo  se  še  vidimo ,  kmalu ,  se  že  veselim  ponovnega  srečanja .  Ne ,  ni  me  treba  spremiti ,  zares  ne ,  prav  prijalo  mi  bo  malo  hoje ,  po  radijski  zvezi  pa  lahko  pokličem  tudi  Cyborga ,  da  me  pride  iskat  s  svojim  rolerjem .  Adromeda  in  njen  mož  mi  stiskata  roko ,  malce  presenečena ,  najbrž  pa  tudi  z  olajšanjem . 

Saj  navsezadnje  mu  prav  zato  tudi  rečemo  Očka .

Čeprav  se  temu  na  vso  moč  upiram ,  se  mi  pred  očmi  hipoma  prikazuje  miselna  podoba  kičastega  ženinega  salona ,  ki  je  opremljen  po  zgledu  budoarja  madame  Pompadour ,  v  katerem  Androma  redno  sprejema  svoje  ljubimce .  Gotovo  zdaj  sedita  tam  s  Slimom ,  najbrž  mu  prav  ta  trenutek  ponuja  še  zadnji  požirek ,  preden  bosta  odšla  v  njeno  spalnico ;  nazdravljata  si  na  svoj  bleščeči  uspeh  in  se  režita ,  kar  zvija  ju  od  smeha ,  na  ves  glas  se  krohotata  naivnemu ,  zaslepljenemu  soprogu ,  ki  sta  mu  najprej  nasadila  roge ,  nato  pa  sta  ga  še  izropala  in  poslovno  onemogočila . 

Zrla  sva  drug  drugemu  v  oči ,  od  blizu  in  dolgo .

» No ,  vidiš .  Zame  pa  si  zdaj  Betsy  in  tako  te  bom  odslej  klical .  Samo  jaz  izmed  vseh  ljudi .  Rad  bi  . . . «  iskal  sem  prave  besede  » rad  bi  te  klical  z  novim  imenom ,  ker  . . .  ker  sem  te  na  nek  način  ne  sprašuj  me  kako  zdaj  prvič  zares  zagledal .  Ti  zame  nisi  več  tista  Elizabeth  od  nekdaj ,  od  tedaj ,  od  vedno .  Ti  si  zdaj  zame  neko  čisto  drugo ,  novo  dekle .  In  tudi  jaz  sem  zdaj  čisto  drugačen  ne  samo  drugačen ,  najbrž  sem  nekdo  čisto  drug ,  razumeš ? «
