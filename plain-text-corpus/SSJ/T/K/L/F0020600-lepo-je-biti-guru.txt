 
LEPO  JE  BITI  GURU

Ime  mi  je  Andrea  Zanardi  in  rodil  sem  se  istega  dne ,  meseca  in  leta  kot  Tom  Cruise .  Razlike  med  nama  so  pravzaprav  le  tri ,  in  to  zanemarljive :  on  živi  v  Los  Angelesu ,  jaz  v  Genovi ,  on  je  igralec ,  jaz  bolničar ,  on  je  bil  poročen  z  Nicole  Kidman ,  jaz  pa  ne ,  in  to  je  edino ,  kar  mu  zavidam .  Sicer  pa  oba  enako  ugajava  ženskam  …  no ,  skoraj  enako ,  a  le  zato ,  ker  je  on  Tom  Cruise ,  če  pa  bi  bil  bolničar ,  kot  sem  jaz ,  ne  bi  bilo  razlike ,  in  če  bi  se  Nicole  Kidman  po  naključju  rodila  v  Genovi  in  bi  delala ,  denimo ,  v  bolnišnici  San  Martina  kot  strežnica ,  bi  med  njim  in  mano  po  verjetnostnem  računu  zagotovo  izbrala  mene .

Pri  priči  dojamem  najgloblje  želje  vsake  ženske ,  osebna  in  najbolj  skrivna  sanjarjenja .  Lahko  sem  oče ,  sin ,  dedek ,  če  je  to  potrebno .

Andrea ,  si  res  ti ?  Končno  sem  te  spet  srečala .  Veliko  sem  mislila  nate ,  veš .

Na  pokopališče ,  vendar  enkrat  lahko  tudi  ne  grem  …

Potem  me  je  poklicala  iz  nekega  bara ,  kamor  se  je  zatekla ,  in  določila  zmenek  za  zvečer .

Kondome .  Halo !  Ali  poznaš  to  besedo :  kon - dom .  Meni  jih  je  zmanjkalo ,  jih  imaš  ti ?  Drugače  grem  ponje  v  trgovino .

Kaj  natančno  se  je  nato  zgodilo ,  se  ne  spomnim  zaradi  udarca  v  glavo ,  ki  sem  ga  bil  pri  priči  deležen .  Spomnim  se  samo  tega ,  da  so  udarci  s  pendreki  kar  deževali  po  nas  in  da  Agnoletta  ni  bilo .  Ni  bilo  pa  tudi  Manu  Chaa ,  ki  je  bil  duhovno  z  nami ,  fizično  pa  je  ležal  na  postelji  v  kaki  suite  s  petimi  zvezdicami  v  Santa  Margheriti ,  ves  žalosten ,  ker  otroci  umirajo  od  lakote .

Ni  bilo  lahko  pozabiti  more  tiste  noči  in  še  nekaj  časa  sem  na  televiziji  takoj  zamenjal  program ,  kadar  sem  zagledal  Agnoletta .  Kakor  hitro  srečam  emancipiranko ,  krenem  odtlej  po  drugi  poti .

C )  Fanatične ,  ki  jedo  le  biološko  pridelano  hrano  in  gledajo  z  odporom  na  vsakogar ,  ki  tega  ne  počne ;

D )  Prenapete  preučevalke  vzhodnjaških  filozofij ,  ki  mislijo ,  da  morajo  jesti  samo  kitajsko  hrano ,  če  hočejo  biti  dobre  taoistke ;

Bal  sem  se  namreč ,  da  bom  obtičal  v  trgovini ,  ko  bo  ona  nehala  nakupovati  in  bo  odšla .

Bili  sta  prijetno  presenečeni ,  vendar  jima  nisem  dal  časa  za  odgovor ,  ker  seveda  nisem  vedel  ničesar  o  biološkem  kmetijstvu .  Plačal  sem ,  jima  namenil  enega  od  svojih  nasmeškov ,  ju  pozdravil  in  odšel .

Da  bi  bila  moja  pantomima  bolj  prepričljiva ,  še  zlasti  pa  zame  manj  v  zadrego  spravljajoča ,  sem  za  trenutek  spet  vstopil  v  trgovino  in  ju  vprašal ,  ali  sem  po  naključju  tam  pozabil  avtomobilske  ključe .  Takoj  sta  prenehali  čenčati  in  mi  rekli ,  da  ne .

Tak  kraj  v  resnici  poznam .  To  je  luksuzen  bar  v  središču  mesta ,  kjer  se  kar  tare  bogatih  in  osamljenih  poročenih  gospa ,  ki  hodijo  tja  na  aperitiv .  Kdaj  pa  kdaj  zaidem  tja  tudi  jaz  na  champenoise  in  slonim  na  točilnem  pultu  s  prodornim  pogledom  ter  pecljastim  kozarcem  v  roki .  Kadar  ne  grem  tja ,  grem  na  frizzantino  v  neki  predmestni  bar ,  nabito  poln  delavk  iz  tovarne  krožnikov  iz  nerjavečega  jekla .  Tja  pridejo  ob  koncu  izmene .  ( Vino  je  enako ,  le  da  se  v  baru  za  reveže  imenuje  frizzantino ,  v  tistem  za  bogate  pa  champenoise  in  ga  trojno  plačaš . )

V  baru  je  zelo  prijeten  prostor ,  kjer  ti  med  drugim  postrežejo  tudi  s  temi  čajnimi  gnusobami  in  dobiš  celo  nekakšen  meni  z  njimi .  Tistega  iz  melise  sem  se  spomnil  zato ,  ker  sem  že  pred  časom  odšel  tja  s  punco  s  takim  imenom  in  me  je  vsa  navdušena  nanj  opozorila .

Med  vožnjo  sva  kramljala  o  biološko  pridelani  zelenjavi  in  spet  sem  jo  pripravil  do  smeha .  Ko  mi  je  nekdo  izsilil  prednost ,  sem  se  ravnodušno  in  strpno  nasmehnil ,  namesto  da  bi  ga  nekam  poslal ,  kot  to  storim  ponavadi .  Ko  mi  je  nato  nekdo  potrobil  zgolj  zato ,  ker  se  je  prižgala  zelena  luč ,  jaz  pa  se  še  nisem  premaknil ,  ves  zavzet  s  tem ,  da  bi  osupnil  Mario  s  pogovori  o  karmi ,  sem  iztegnil  roko  skozi  okno  in  mu  pokazal  dobro  znano  gesto  miru ,  tisto  z  iztegnjenim  kazalcem  in  sredincem .  ( Pravzaprav  sem  mu  pokazal  roge ,  ko  pa  sem  roko  spet  potegnil  v  avto ,  sem  hitro  pokrčil  mezinec  in  iztegnil  sredinec . )  Tako  je  zaradi  mojega  zen  vedenja  Marijino  začetno  nelagodje  počasi  popolnoma  splahnilo .

Dva  čaja  iz  melise ,  sem  odločno ,  a  z  zaupnim  glasom  naročil  natakarju ,  in  prosim ,  naročite  Foffiju ,  naj  bosta  tako  dobra  kot  ponavadi .  Foffi  seveda  ne  obstaja .  Izstrelil  sem  prvo  ime ,  ki  mi  je  prišlo  na  misel ,  in  če  zdaj  pomislim ,  si  ne  bi  mogel  izmisliti  bolj  trapastega .

Vem ,  da  sem  rak ,  čeprav  v  življenju  nisem  prebral  niti  enega  horoskopa .  Ker  pa  mi  je  prej ,  ko  je  govorila  o  nekem  svojem  bivšem ,  ki  ji  je  povzročil  preveč  gorja ,  povedala ,  da  je  bil  rak ,  mi  ji  je  bilo  neprijetno  priznati ,  da  sem  tudi  jaz ,  zato  sem  bleknil  prvi  znak ,  ki  mi  je  padel  na  pamet :  Sem  škorpijon  z  ascendentom  v  biku .  ( Vedno  je  treba  povedati  tudi  ascendent ,  saj  to  naredi  večji  vtis . )  Maria  je  pokimala  in  z  izrazom  nekoga ,  ki  je  dobil  potrditev  za  svoje  domneve ,  pripomnila ,  da  je  to  pričakovala ,  da  sem  značilen  moški  škorpijon  z  ascendentom  v  biku .  Seveda  sem  se  pretvarjal ,  da  me  močno  zanima  njeno  nebesno  znamenje .  Bila  je  riba  z  ascendentom  v  strelcu .

Ob  osmih .

-  eno  od  mnogih  knjig  Krišnamurtija ;

Ne  motiš  se ,  moj  prapraded  je  bil  Tibetanec .  To  seveda  ni  res ,  toda  takšne  priložnosti  zares  nisem  mogel  spustiti .  Pravzaprav  takrat  ni  bilo  prvič ,  da  mi  je  nekdo  rekel  to  o  vzhodnjaških  potezah .  Jaz  to  seveda  zagrabim ,  saj  ni  nič  boljšega ,  kot  malo  vzhodnjaškega  pridiha  za  privlačnost  in  skrivnostnost .

No ,  saj  se  mi  je  zdelo .  Za  vzhodnjaške  poteze  imam  šesti  čut .  Verjetno  sem  bila  tudi  jaz  v  kakšnem  prejšnjem  življenju  vzhodnjakinja .  Kdo  ve ,  morda  sem  bila  gejša ,  je  med  smehom  zavreščala .  Imenuj  jo  gejša ,  sem  pomislil .

Se  spoznaš  na  kitajski  horoskop ?  me  je  vsa  osupla  in  radovedna  vprašala  Consuelo ,  Gavino  pa  me  je  grdo  pogledal ,  ker  ni  pričakoval ,  da  bom  kar  takoj  napadel .

Dva  proti  dva ,  pravzaprav  sem  zabil  dva  gola ,  tri  proti  dva  zame !

Od  glavnih  jedi  naprej ,  torej  od  takrat ,  ko  sem  začel  govoriti  o  svojem  srečanju  z  donom  Juanom ,  tekma  ni  bila  več  izenačena .  Gavino  se  je  moral  podrediti  in  se  je  omejil  zgolj  tu  in  tam  na  kakšno  besedo .  Tako  je  ob  neki  priložnosti ,  ko  je  izkoristil  moj  kratki  odmor ,  ker  sem  žvečil  algo ,  ki  jo  je  bilo  težko  pogoltniti ,  rekel :  Oprostite ,  oprosti ,  Andrea ,  če  te  prekinjam ,  toda  ali  ne  bi  rekli  še  kakšne  besede  o  teh  zrezkih  a  la  karma  iz  sejtana ? ,  toda  ženski  sta  mu  skorajda  istočasno ,  ne  da  bi  ga  sploh  pogledali  in  ko  sta  popolnoma  zamaknjeno  strmeli  vame ,  rekli :  Ja ,  ja ,  dobri  so ,  vendar  zdaj  molči  in  pusti  Andreu  govoriti  naprej .  To  zgovorno  pove ,  kakšne  višave  karizmatičnega  obvladovanja  scene  sem  dosegel  in  kako  je  šlo  to  Gavinu  na  jetra .  Trije  takšni  večeri  in  moral  bi  se  postaviti  na  čakalno  listo  za  presaditev .

Seveda ,  sicer  so  kar  dragi ,  a  zelo  dobri .  Če  se  boš  odločila  za  prenovo ,  mi  kar  povej  in  ti  bom  dal  njihovo  številko  …  Naj  ti  naredijo  predračun  …  Čisto  neobvezno  jim  reci ,  da  te  jaz  pošiljam ,  in  videla  boš ,  da  se  bodo  potrudili ,  saj  so  moji  prijatelji  …  No ,  prijatelji  je  premočna  beseda .  Denimo ,  da  me  občasno  prosijo  za  mnenje .  Če  se  skoncentriram ,  namreč  lahko  zaznam  negativna  magnetna  polja .  Če  hočete ,  lahko  poskusimo .  Vse  skupaj  seveda  lahko  vzamete  za  igro ,  čeprav  moram  reči ,  da  jih  kar  dobro  občutim .  Govoril  sem  neumnosti  drugo  za  drugo ,  kar  tako ,  že  brez  vsakih  zadržkov .

Po  poskusu  spolne  zlorabe ,  petih  nadstropjih  stopnic  in  še  tistih  v  klet ,  ki  jih  je  bilo  treba  prehoditi ,  sva  se  s  Čapljo  spet  usedla  v  dnevni  sobi ,  kjer  sta  naju  čakala  Gavino  in  Maria .  Naprej  smo  se  še  malo  pogovarjali  o  duhovnosti ,  toda  zdaj  sem  lahko  rekel  že  karkoli .  Gavino  je  že  izpadel  iz  igre  in  se  sploh  ni  več  odzival .  Bil  sem  brez  strahu ,  da  bi  mi  še  kdo  oporekal ,  in  sem  govoril  mističnofilozofske  neumnosti  z  enako  globokoumno  odločnostjo ,  kot  jih  je  pisatelj  Romano  Battaglia  na  Maurizio  Costanzo  Showu ,  ko  so  imeli  še  toliko  poguma ,  da  so  ga  vabili  v  oddajo .  Med  drugim  smo  se  spopadli  tudi  s  kočljivo  temo  življenja  po  smrti  in  še  zlasti  s  tisto  o  duhovnih  vodnikih .  Jaz ,  ki  sem  prebral  Spoznaj  svojega  duhovnega  vodnika .  Postani  njegov  prijatelj ,  seveda  s  tem  nisem  imel  težav .  Čaplja  in  Kozel  sta  povedala ,  da  je  nekega  dne  v  podzemno  skupnost  za  obilno  povračilo  prišla  predavat  neka  slavna  ameriška  jasnovidka ,  ki  je  govorila  z  duhovi  tako ,  kot  bi  z  mesarjem  v  soseščini .  Jasnovidka  ni  samo  govorila  z  njimi ,  temveč  jih  je  tudi  videla  in  je  trdila ,  da  so  duhovi  med  nami ,  na  ulicah ,  v  veleblagovnicah  ( vendar  ne  kupujejo ) ,  v  avtih  ( vendar  ne  vozijo )  in  na  avtobusih  ( vendar  ne  plačajo  vozovnice ) ,  nato  pa  je  stopila  med  tam  navzoče ,  da  bi  se  pogovorila  z  umrlimi ,  ki  so  prišli  na  predavanje .  Mrtvi  so  bili  menda  vsepovsod  in  vsi  so  se  trudili  govoriti  s  svojimi  dragimi ,  in  ona ,  ubožica ,  je  imela  res  veliko  dela ,  da  je  vsem  ustregla .  Rekla  je :  Vidim  nekega  gospoda ,  starega  približno  osemdeset  let .  Komu  je  nekdo  v  družini  umrl  pri  tej  starosti ?  Kakih  deset  ali  dvanajst  jih  je  med  jokom  vstalo  in  jasnovidka  je  izbrala  tisto ,  ki  je  najbolj  jokala .  Stopila  je  k  njej ,  jo  pobožala  in  ji  vsa  empatična  sporočila ,  da  za  njo  stoji  ta  moški :  Vaš  oče !  Pravi  mi ,  da  vas  ima  rad ,  da  je  z  njim  vse  v  najlepšem  redu  in  naj  je  ne  skrbi ,  saj  je  srečen .  Neverjetno ,  toda  priznati  moram ,  da  obstajajo  posamezniki  s  karseda  nenavadnimi  sposobnostmi .

To  bi  bilo  čudovito !  Slišala  sem  čudovite  reči  o  redkvicah ,  a  nisem  poznala  nikogar ,  ki  bi  znal  zdraviti  z  njimi .  Menda  je  treba  imeti  dosti  kundalini  energije ,  da  ti  to  uspe .

Ko  sem  se  vračal  domov  nadvse  zadovoljen  z  večerom ,  sem  se  ustavil  na  sendviču  s  tuno  in  čebulo  v  kiosku ,  odprtem  non - stop .  Njegov  lastnik  je  moj  prijatelj  Vincenzo  Guastella ,  bolj  znan  kot  Umazaniprsti ,  ker  ima  prste  podobne  kumaram  z  res  opaznim  črnim  robom  pri  nohtih .  A  bog  ne  daj ,  da  bi  mu  rekel  Umazaniprsti ,  saj  bi  tvegal  življenje  ( on  je  ogromen ) ,  toda  vsi ,  prav  zares  vsi ,  kar  jih  poznam ,  mu  pravijo  Umazaniprsti :  Kaj  praviš ?  Bova  šla  med  odmorom  na  sendvič  s  pršutom  k  Umazanimprstom ?  ali  pa :  Halo ,  sem  na  poti ,  na  hitro  sem  skočil  k  Umazanimprstom  na  sendvič  in  potem ,  saj  veš ,  kako  je  …  Kakorkoli  že ,  še  deset  minut  in  bom  pri  tebi ,  zdaj  pa  moram  končati ,  ker  imam  prazno  baterijo  in  tako  dalje .  Kiosk  je  v  Caricamentu ,  med  uličicami  in  pristaniščem .  To  sem  povedal  za  lažje  razumevanje  lege  ( navedel  sem  pač  edini  imeni  v  Genovi ,  ki  sta  znani  poleg  Lanterne  in  pesta ) .  Tja  hodijo  vse  vrste  ljudi  zaradi  izvrstnih  in  neverjetno  raznolikih  sendvičev :  od  pristaniških  delavcev  do  menedžerjev ,  od  bančnih  uradnikov  do  železničarjev  s  podzemne ,  od  turista  z  družinico  za  sabo  in  s  klobukom  v  obliki  delfina ,  ki  pomiga  s  plavutmi ,  ko  potegneš  za  vrvico ,  ki  se  vrača  iz  Akvarija ,  do  malopridneža ,  ki  se  vrača  s  kakšne  poulične  kraje  ( upajmo ,  da  je  okradel  prav  turista  s  klobukom  v  obliki  delfina ,  ki  pomiga  s  plavutmi ,  ko  potegneš  za  vrvico ) .  Od  desetih  zvečer  pa  se  klientela  popolnoma  spremeni  in  iz  mraka  uličic  se  materializirajo  kriminalci  nižjega  ranga ,  tretjerazredne  prostitutke  in  transvestiti  četrte  kategorije ,  pa  tudi  običajni  ljudje  …  No ,  skoraj  običajni :  od  poštenega  in  marljivega  priseljenca  iz  kake  dežele  zunaj  Evropske  unije ,  ki  je  v  nenehnem  strahu ,  da  ga  bodo  ustavili ,  ker  nima  dovoljenja  za  bivanje ,  do  takega  na  ekstaziju ,  ki  pride ,  ko  se  zapre  diskoteka ,  in  pojé  osem  sendvičev ,  od  latinskoameriške  varuške  s  šestdesetletnim  italijanskim  fantom ,  do  prikritega  homoseksualnega  para ,  ki  se  pretvarja ,  da  se  ne  pozna  ( ona  je  trans ,  on  pa  znan  novinar  s  televizije ) ,  od  gruče  genovskih  češpljic ,  ki  so  tam  v  gosteh ,  do  pobalinov  iz  predmestja ,  ki  so  tudi  v  gosteh ,  in  seveda  vseh  tistih ,  ki  hočejo  celo  sredi  trde  noči  tak  sendvič ,  kot  ga  Bog  zapove .  Edini ,  ki  se  morajo  kiosku  na  daleč  izogniti ,  so  džankiji ,  ker  jih  Umazaniprsti  noče  niti  videti .

Danes  sem  dojel ,  da  še  nisem  pripravljen .  Zdi  se  mi ,  da  izdajam  spomin  na  Arija ,  če  sem  s  Krišno  in  bi  se  navezal  nanjo .  Prej  sem  se  spomnil  vseh  lepih  trenutkov ,  ko  sem  se  igral  z  njim ,  zato  se  zdajle  ne  počutim  najbolje .  V  očeh  Krišne  vidim  Arijeve  oči  in  pravzaprav  tega  ti  nisem  hotel  reči ,  ker  …  no  …  lahko  bi  si  mislila  …  Saj  si  rekla ,  da  je  Krišna  stara  osem  mesecev ,  ali  ne ?  …  No  …  ne  vem ,  kako  naj  ti  to  povem ,  toda  občutek  imam ,  da  je  Krišna  Arijeva  reinkarnacija .  Saj  vem ,  vse  skupaj  je  tako  nesmiselno  …  jaz ,  ti ,  Ari ,  Krišna ,  toda  Krišna  maha  z  repom ,  teče ,  laja  natanko  tako ,  kot  je  moj  Ari ,  in  zaradi  tega  se  še  slabše  počutim .  Oprosti ,  toda  takšen  pač  sem .  Daj  mi  malo  več  časa .

XII

Ti  vegetarijanec ?

Razumem .

Tako  sva  samo  enkrat  jedla  zunaj ,  ko  sva  šla  z  Gavinom  in  s  Consuelo  v  japonsko  restavracijo .  Gavino ,  ki  je  trdil ,  da  je  edina  japonska  restavracija  v  Genovi  preveč  običajna ,  je  rezerviral  v  najboljši  japonski  restravraciji  v  Milanu ,  kjer  je  bila  po  njegovem  mnenju  hrana  vera ,  izročilo ,  umetnost ,  po  mojem  pa  čista  ogaba .  Tako  slabo  namreč  še  nikoli  nisem  jedel .  Bilo  je  še  slabše  od  tiste  makrobiotične  večerje .

Postregli  so  nam  s  celo  vrsto  nenavadnih  skodelic  z  različnimi  brozgami ,  na  katerih  so  lebdele  alge ,  gobe  in  čudne  reči ,  z  zloglasno  juho  vakameiro  na  podlagi  tofuja ,  nato  pa  s  slovitim  sušijem .  Maria  ga  seveda  ni  hotela  jesti ,  nato  pa  ga  je  vsega  pospravila .  Izjemo  k  vegetarijanskim  pravilom  naj  bi  naredila  zgolj  iz  spoštovanja  do  izročila  svetega  japonskega  ljudstva ,  jaz ,  ki  bi  ji  najraje  primazal  dve  klofuti ,  pa  sem  ji  zadovoljno  prikimal .  Po  sušiju  so  nam  prinesli  sašimi ,  ki  je  navadna  sveža  riba ,  le  da  jo  razrežejo  pred  tabo .  Natakar ,  ki  je  bil  oblečen  kot  kak  šintoistični  svečenik ,  je  za  razrez  tiste  uboge  ribe  naredil  tak  prizor ,  kot  da  bi  bil  najmanj  kirurg ,  ki  mora  operirati  na  odprtem  srcu .  Kozel  je  rekel ,  da  je  bil  to  tisočletni  obred  in  je  bila  v  tistih  kretnjah  vsa  zenovska  filozofija .  Toda  le  kako  bi  upravičili  zasoljeno  ceno  sveže  ribe ,  za  katero  ni  potrebne  velike  znanosti  za  njeno  pripravo  prav  zato ,  ker  ni  nič  drugega  kot  sveža  riba ,  če  ne  bi  vsaj  nečesa  uprizorili ?  Lahko  bi  šel  tudi  v  ribarnico ,  si  kupil  debeloglavega  morskega  lipana  in  ga  pojedel .  Vsekakor  so  bile  sveže  sardine  Umazanihprstov  boljše .

Nič ,  nič ,  pozabi .  Jaz  bom  pivo ,  pa  ve ?  sem  se  vmešal ,  preden  bi  se  vse  skupaj  izpridilo .

OK ,  ti  pasji  sin  …  Kateri  je  najdražji ?

Potem  ga  pa  vzemi  ven ,  ti  pezde ,  mu  je  rekel  džanki  in  s  tem  naredil  usodno  napako .

Umazaniprsti  se  je  počasi  premaknil ,  odprl  hladilnik ,  le  da  je  namesto  Joselita  potegnil  iz  njega  Magnum  44 ,  odprl  varovalo ,  ga  z  vidno  kretnjo  repetiral ,  da  je  naboj  prišel  v  cev ,  ga  z  obema  rokama  kot  v  filmu  nameril  v  džankijev  obraz  in  z  lepo  vidnim  sekalcem  rekel :  Fantje ,  umaknite  se ,  ker  se  boste  drugače  umazali  s  krvjo .

Džanki  je  najprej  tako  prebledel ,  da  bi  mu  zavidal  še  Michael  Jackson ,  nato  pa  planil  v  beg ,  kot  da  bi  požrl  deset  amfetaminov .

Prepričan  sem ,  in  pljunil  je  na  tla ,  s  čimer  je  bilo  konec  debate .

Takoj  sem  se  ji  spet  skušal  približati ,  toda  ona  se  mi  je  odločno  uprla .

V  soboto  nas  je  bilo  na  tečaju  reikija  kakšnih  trideset  sto  petdeset  evrov  je  stal  na  osebo .

Veliko  parov ,  veliko  žensk ,  nekaj  fanatikov ,  nekaj  samskih  moških ,  ki  se  jih  nenehno  drži  smola  in  so  se  prijavili  še  na  reiki ,  da  bi  poskusili  ujeti  kakšno  žensko .

Po  uvodnem  predavanju  se  je  začel  delirij  iniciacije .  V  reiki  te  mora  inicirati  mojster  reikija  ( Od  česa  bi  drugače  živeli  mojstri  reikija ? ) .

Pri  iniciaciji  sediš  na  stolu  z  zaprtimi  očmi  in  s  sklenjenimi  rokami ,  nato  se  te  guru  rahlo  dotika  z  rokami  in  žebra  nekaj  v  jeziku ,  ki  je  verjetno  nerazumljiv  tudi  njemu ,  potem  pa  ti  močno  pihne  v  obraz ,  s  čimer  ti  poleg  bacilov  pošlje  tudi  energijo .

Vsi  ste  bili  zelo  dojemljivi ,  in  to  me  veseli ,  toda  med  vami  je  neki  višji  duh ,  nekdo ,  ki  je  korak  od  preobrata  v  svojem  življenju ,  in  bo  v  resnici  izpolnil  svojo  karmo  ter  pomagal  drugim  na  tej  težki  poti ,  v  tem  našem  življenju  na  Zemlji ,  če  ne  bo  razpršil  svoje  energije  in  spet  napolnil  s  smetmi  svojih  energetskih  kanalov .  Upam ,  da  bo  to  storil ,  da  bo  to  znal  storiti .  Teh  tečajev  ne  vodim  zaradi  denarja  …

Že  vsi  so  ga  poznali ,  jaz  pa  ne  …  Jaz  z  neznancem  v  baru !  Če  bi  mi  prej  kdo  rekel ,  da  bom  to  storila ,  prisežem ,  da  tega  ne  bi  verjela !

Na  srečo  je  Gavino ,  ki  kljub  tantri  trpi  zaradi  prezgodnjega  izliva ,  ves  vznemirjen  spričo  nenavadnih  okoliščin  doživel  res  dober  orgazem ,  kakor  hitro  sem  mu  proti  svoji  volji  začela  odpenjati  hlače .

Gavino  pa  je  zdaj  zaradi  Andrea  le  še  bled  spomin ,  in  to  kljub  temu ,  da  je  minil  šele  dober  mesec  od  takrat ,  in  ne  glede  na  to ,  da  me  še  vedno  prepričuje ,  naj  se  vrnem  k  njemu  ali  pa  se  z  njim  vsaj  še  enkrat  ljubim  če  seveda  new  age  spolni  odnos ,  a  žal  tak  brez  penetracije ,  lahko  štejemo  za  ljubljenje .

Sai  Baba .

Hotela  sem  iti  na  vrat  na  nos  k  njemu ,  pa  mi  je  rekel :  Ne ,  bolje  je ,  da  ne  prideš .  Pri  meni  je  moj  oče ,  ki  je  čisto  potrt .  To  si  lahko  misliš :  štirideset  let  zakona ,  mama  je  bila  edina  velika  ljubezen  v  njegovem  življenju ,  vsaj  danes  zvečer  naj  bo  pri  meni .

Čeprav  znam  kar  dobro  angleško ,  sva  se  pogovarjala  v  italijanščini .  On  se  je  kar  dobro  naučil  naš  jezik ,  ker  je  dolgo  delal  v  jedrski  elektrarni  Caorso ,  sem  pa  tja  pa  je  spustil  tudi  kak  slikovit  izraz .

No ,  dobro ,  saj  ni  pomembno  …  To  se  dogaja  tudi  v  Italiji ,  pravzaprav  je  nekaterim  to  celo  všeč ,  sem  mu  rekel .

Ko  sem  se  šel  v  sobo  preobleč  in  sem  se  neuspešno  trudil  odpreti  elektronsko  stranišče ,  sem  šel  ves  sestradan  na  večerjo  in  bil  v  velikem  pričakovanju ,  saj  sem  vedel ,  da  obstaja  možnost  izbire  med  internacionalno  sestrično  in  tisto  tradicionalno  japonsko .  Seveda  bi  si  izbral  tisto  mednarodno .  Do  tu  je  bilo  vse  v  najlepšem  redu ,  pravzaprav  odlično ,  saj  nisem  bil  na  Japonskem  še  niti  dve  uri ,  pa  sem  že  vedel  za  naslove  vseh  javnih  hiš  v  Tokiu .  Če  bi  šel  v  Hirošimo ,  bi  si  dal  postreči  tempuro  na  kakšni  goli  gejši ,  še  zlasti  pa  sta  bili  pomembni  telefonski  številki  taksistove  in  receptorjeve  sestrične  …  Vrzi  ju  proč !

Takoj  po  večerji  sem  odšel  v  svojo  sobo ,  vzel  tableto  maalox ,  ker  sem  čutil  zgago ,  se  osvežil  in  se  po  nekaj  neuspešnih  poskusih ,  da  bi  odprl  elektronsko  stranišče ,  vrgel  na  posteljo ,  da  bi  si  nabral  moči  za  soočenje  s  Tokiem  by  night .  Naposled  sem  ves  zmeden  zaradi  časovne  razlike  in  s  težo  v  želodcu  zaradi  obupne  večerje  zaspal .

Po  trenutku  tišine  je  tisti  ponovil :  Tasukete ?

K  sebi  sem  prišel ,  ko  je  nekdo  od  japonskega  rdečega  križa  od  znotraj  zapiral  vrata  rešilnega  avtomobila ,  v  katerega  me  je  strpal  z  nosilnico  vred ,  in  kakor  hitro  sem  odprl  oči ,  sem  začutil  še  napad  devete  stopnje  po  Mercallijevi  lestvici .

Dobro ,  če  vas  bo  ob  izlivu  bolelo ,  povejte  to  meni  ali  pa  glavni  sestri .

Zavzdihnil  je ,  razširil  roke ,  dobil  zamišljen  izraz  na  obrazu  in  med  cviležem  hlapčevskega  pričakovanja  svojega  spremstva  rekel :  Hm ,  kaj  naj  vam  rečem  … ,  za  uspešno  odpravo  ledvičnih  kamnov ,  ki  so  vaša  največja  težava ,  je  potrebnih  več  mesecev ,  toda  s  pomočjo  alopatije  in  reikija  bi  se  verjetno  lahko  toliko  pozdravili ,  da  bi  lahko  brez  skrbi  odpotovali .  Ko  boste  prišli  nazaj  v  Italijo ,  vam  mogoče  sploh  ne  bo  treba  iti  v  bolnišnico ,  čeprav  še  ne  boste  čisto  ozdravljeni .  Ker  se  bodo  kamni  bržkone  malo  zmanjšali ,  jih  bodo  moji  italijanski  kolegi  ( ob  besedi  kolegi  se  je  sarkastično  zasmejal )  lahko  odstranili  z  napravo  za  drobljenje  kamnov ,  če  jo  imajo  ( spet  se  je  sarkastično  zasmejal ) ,  in  tako  se  boste  morda  celo  izognili  operaciji .

Ni  mu  bilo  prav .  Mislim ,  da  zaradi  mojega  malce  zvišanega  glasu  ali  pa  zaradi  zadnjega  stavka .  Kakorkoli  že ,  postal  je  žalosten  z  vsemi  svojimi  gubami  vred .

Še  zadnja  podrobnost :  ob  njem  sta  sedeli  njegovi  tajnici ,  Japonka  in  Kalifornijka .  Obe  sta  kar  prekipevali  od  mistične  in  telesne  ljubezni  do  tega  moškega ,  tako  daljnega  in  bližnjega  obenem .  Japonka  je  bila  vitka ,  krhka ,  z  majhnimi  prsmi  in  temnimi  očmi .  Lunarno  bitje .  Američanka  je  bila  postavna ,  svetla ,  z  bujnim  oprsjem  in  svetlimi  očmi .  Solarno  bitje .  Spoj  njunih  duš  in  teles  je  določal  bistvo  lepote  in  skrivnosti .  Določal  je  arhetip  popolne  ženske ,  ki  drugače  ne  bi  bil  predstavljiv .  Oblečeni  sta  bili  v  izbrana  oblačila ,  v  skladu  z  njuno  naravo ,  ki  so  poudarjala  njuni  čvrsti  postavi ,  ozke  boke ,  mehke  obline .  Japonka  v  črni  bluzi  iz  svile  in  sarongu  iz  batika ,  prevezanem  v  pasu .  Američanka  v  rdeči  obleki  iz  lateksa  Sonye  Rykiel ,  kratki  in  prilegajoči  se  kot  druga  koža .  Prva  je  bila  obuta  v  mehke  čeveljčke  iz  svilenega  platna ,  druga  v  škorenjčke  Manola  Blahnika  z  vrtoglavimi  petami .  Imeli  sta  vitke  in  krepke  noge ,  ki  so  dajale  njunima  skladnima  telesoma  dokončni  pridih  ženskosti  in  na  katere  je  moški  nežno  položil  dlani .
