 
Avtorju  se  zdi  primerno  opozoriti ,  da  je  morebitno  ujemanje  z  resničnimi  dogodki  in  osebami  zgolj  naključno  in  da  je  ime  Jordán  vzel  iz  telefonskega  imenika .

Natanko  je  vedel ,  kaj  bi  Dušički  rad  povedal .  Doma  si  je  to  celo  napisal  na  listek ,  da  bi  to  kar  najbolj  točno  formuliral ,  potem  pa  se  je  tega  naučil  na  pamet  in  listek  sežgal .  Seveda  je  svoj  prihod  najprej  najavil  po  telefonu .  Sploh  se  ni  začudila .  Aaa ,  ti  si .  Pridi ,  Aleš ,  pričakujem  te .

Vidiš ,  dobra  ideja .  Da  se  bom  nanj  pripravil !  Kaj  pa  če  bi  midva  to  poskusila  za  hec ?  Jaz  bom  zdaj  tvoj  očka ,  ti  pa  bodi  jaz ,  prosim .  Usedi  se  v  moj  naslanjač ,  prav ?

Gospa  želi ,  da  stopite  bližje ,  tolmači  negovalka  in  kima  Alešu ,  on  pa  še  kar  naprej  negibno  stoji  poleg  Lucie  in  negovalka  ponovi  Dušičkin  poziv ,  pojdi  že  enkrat ,  ga  sune  Lucie ,  saj  te  nič  ne  stane .  Jebemti ,  preklinja  v  duhu ,  ampak  gre .  In  v  tem  trenutku  spet  vidi  tisti  davni  prizor :  imel  je  šest  let  in  mamica ,  h  kateri  se  je  stiskal ,  je  sprostila  svoj  objem  in  rekla ,  pojdi  že  enkrat ,  a  ne  slišiš  tete ?  In  tako  ga  je  tista ,  ki  bi  ga  morala  varovat ,  poslala  tej  grozi  naproti .  Dušička  pa  je  takrat  tam  stala  mogočno  razkoračena  in  s  kretnjami ,  kot  zdaj  njena  negovalka ,  nakazovala ,  kdo  naj  stopi  bližje  in  kdo  naj  ostane  tam ,  kjer  že  stoji .  Majcenega  Aleška  so  tako  porinili  k  majceni  Lucki ,  edina  dva  otroka  v  krogu  sredi  prostora ,  ampak  naj  bo  dovolj ,  ni  še  napočil  čas ,  da  bi  spregovoril  o  tem .

Aleš  se  spet  vidi  v  stolpu ,  spet  se  vidi  v  rotundi ,  v  kaminu  katere  je  nekdo  ( Evžen )  zanetil  ogenj ,  in  tam  ravna  smolnata  polena .  In  Aleš  v  svoji  roki  zagleda  kozarec .  In  opazi  tudi ,  da  je  najbrž  že  precej  popil .  Kako  pa  to ,  da  je  že  tako  pozno  zvečer ?  Le  kam  je  poniknil  tak  kos  dneva ?  Kdo  ga  je  zafural ?

Aleš  prespi  v  rotundi .  Lucie  in  Evžen  mu  posteljeta  ob  ugašajočem  kaminu  na  debeli  deki  iz  velblodje  dlake ,  spravita  ga  spat  ( izluščita  ga  iz  naslanjača  in  vlečeta  po  tleh ,  pri  čemer  se  mu  ena  noga  ujame  pod  baročni  sekreter ,  na  zapleten  način  jo  morata  odhakljat )  in  snameta  mu  očala  in  ga  položita  na  obrobek  kamina ,  takoj  zraven  škatle  kubanskih  cigar .

In  ko  sem  že  omenil  kufre ,  bi  dame  zdaj  brez  dvoma  zanimalo ,  kako  oblečena  sva  odpotovala  na  poročno  potovanje  v  Pariz ?  Moram  jih  razočarat ,  spet  v  nič  posebnega ,  ker  tega  sploh  nisva  jemala  kot  poročno  potovanje ,  ampak  kot  izlet  v  Pariz ,  nič  več .  Kljub  temu  sem  Lucijo  imel  malo  na  sumu ,  da  ima  v  enem  od  kufrov  nekaj  zvito ,  kar  bo  v  pravem  trenutku ,  če  bo  prišlo  kaj  takega  kot  pravi  trenutek ,  očarljivo  razgrnila ,  tako  da  bojo  navzoče  manekenke  padle  na  rit .  O  Lucijini  pariški  opravi  torej  od  mene  ne  boste  veliko  zvedeli ,  namesto  tega  pa  bomo  spregovorili  o  eni  težki  prtljagi ,  ki  sva  jo  hočeš  nočeš  morala  vzet  sabo  vse  do  Ruzyna .

Aleš ,  zdaj  boste  najbrž  imel  občutek ,  da  sem  vas  okrog  prinesel .  In  da  sem  se  vsilil ,  da  bi  vam  zdaj  lahko  pihal  na  dušo .  Priznam ,  da  je  tako .  In  Evžen  je  dvignil  obe  roki  z  razprtimi  dlanmi  in  ju  spet  položil  nazaj  na  mizico .  Ampak  ne  bojte  se ,  to  bo  res  zelo  kratko .  Ne  vem ,  kaj  vam  je  rekla  Dušička ,  vem  pa ,  da  ima  že  dolgo  časa  veliko  skrbi  zaradi  nas  vseh  in  da  se  zaradi  tega  sekira  in  da  jo  to  muči .  Ja ,  Aleš ,  na  smrt  mori !  Saj  ste  sam  videl .  In  naj  smo  že  imeli  do  nje  kakršnekoli  zadržke ,  v  tem  trenutku  je  jasno ,  in  jaz  verjamem ,  da  nam  je  vsem  jasno ,  da  smo  imeli  velikansko  srečo ,  da  se  je  med  nami  našel  človek  njene  moralne  moči  in  formata .  Zato  sem  vas  hotel  prosit ,  Aleš ,  prav  ste  slišal ,  prosit ! ,  pejte  Dušički  na  roko ,  naj  od  vas  hoče  karkoli  že .  Saj  je  to  sigurno  tudi  v  vašem  interesu .  In  ne  pozabite  niti  na  to ,  da  če  boste  karkoli  rabil ,  vam  je  kdorkoli  iz  rodbine  kadarkoli  na  razpolago .

Ravno  ko  je  moj  mučitelj  ( še  vedno  sem  se  zavedal ,  da  ga  od  nekod  poznam )  razlagal  okoli  stoječim  ( ker  se  je  medtem  okoli  že  naredil  krog ) ,  da  bojo  brez  dvoma  pravi  razlog ,  zakaj  letim  v  Pariz ,  prav  pasji  drekci ,  saj  pariški  mestni  svet  išče  učinkovit  način ,  kako  opravit  s  pasjimi  kupčki  na  velikih  bulvarjih ,  ravno  v  tem  trenutku  se  je  v  to  vmešala  moja  žena :

Pojdiva !  se  veseli  Lucie ,  padla  mu  bova  okrog  vratu !  Ne  pustiva  ga  več  čakat !  Padiva  najinemu  rešitelju  okrog  vratu !

Ampak  komaj  je  rekel  » čakal « ,  sta  Lucie  in  Aleš  planila  v  smeh ,  potem  pa  se  je  Lucie  takoj  opravičila  in  pojasnila ,  da  se  potepata  po  Parizu  in  da  je  to  tako  velikansko  doživetje  sreče ,  da  ju  kar  naprej  premaguje  smeh  in  da  se  obnašata  kot  norca  in  obsedenca .

Temu  pa  bi  lahko  rekel  še  drugače ,  tega  rajši  ne  želite  slišat !

Srečal  sem  vas  po  srečnem  naključju  in  nikoli  več  vas  ne  bom  videl ,  zato  še  malo  ostanita ,  je  prosil .

Ko  pa  je  jutro  končno  dočakal  ( pa  menda  ne  sediš  tukaj  že  celo  noč ?  se  je  prestrašila  Lucie ,  če  bi  mi  povedal ,  s  sabo  imam  nekaj  za  spat ,  potem  pa  ji  je  potegnilo ,  spet  tiste  sanje ? ) ,  groza  noči  je  sicer  izginila ,  ampak  Alešu  je  zelo  hitro  potegnilo ,  da  se  je  žal  zgodilo  nekaj  nepopravljivega .

Kje  pa ,  veliko  hujše  je ,  ga  je  prekosila  Lucie ,  nisi  pustil  prižgano .  In  šele  zdaj  je  Aleš  opazil  senco ,  ki  je  hušknila  za  oknom .

V  prvem  trenutku  je  Alešu  prišlo  na  misel ,  da  je  nekdo  iz  rodbine  brez  njegove  vednosti  najel  ta  dva  neznatna  človečka ,  da  bi  skrbela  za  stanovanje  med  njegovo  odsotnostjo .  Ampak  komaj  je  vstopil  v  predsobico ,  se  je  skoraj  takoj  spet  ritensko  umaknil ,  ker  je  skozi  odprta  vrata  videl  čisto  drugačno  sobo  od  tiste ,  ki  jo  je  pred  štirinajstimi  dnevi  zapustil .  Drugače  pobeljeno  in  z  drugačnim  pohištvom  in  v  kotu ,  ti  moja  žalost ,  velika  stenska  ura  z  nihalom ,  nekakšen  antikvarni  primerek .  In  izza  vrat ,  za  katerimi  je  Aleš  imel  pred  tem  majhno  kuhinjo ,  je  prišla  že  omenjena  starejša  ženska ,  Janička ,  in  to  kar  s  pladnjem .  Kava  in  jabolčni  štrudelj  sta  dišala .

Pa  še  tole  sem  vam  hotel  reč ,  Aleš ,  da  s  tem ,  da  si  vas  je  Dušička  izbrala ,  da  ste  dobil  tudi  privilegije  in  določeno  moč ,  ta  pa  ni  zanemarljiva .  Kot  Dušička  boste ,  in  to  je  dejstvo ,  ki  ga  mora  vsakdo  v  rodbini  spoštovat .  Ampak  v  primeru ,  da  ne  bi  sprejel  Dušičkine  izbire ,  bi  morali  poiskat  koga ,  ki  bi  vas  nadomestil .  Za  to  pa  zaenkrat  niso  postavljena  pravila ,  ker  se  doslej  ni  še  nikoli  zgodilo ,  da  naslednik  ne  bi  sprejel  izbire  svojega  predhodnika .

Alešu  se  kar  naenkrat  obupno  ni  dalo ,  in  čeprav  sta  z  Lucijo  že  prestopila  prag ,  je  še  vedno  razmišljal ,  da  bi  stisnil  rep  med  noge .  Pri  tem  sta  bila  oba  v  enakem  položaju ,  ker  se  je  tudi  Lucie  iz  solidarnosti  z  Alešem  vse  to  dolgo  obdobje  izogibala  družabnemu  življenju  Jordánov ,  tako  da  se  je  tudi  ona  vračala  iz  nekakšne  neizmerne  daljave .  Večina  v  dvorani  ju  ni  več  prepoznala ,  posrečilo  se  jim  je ,  da  so  ju  pozabili ,  in  gledali  so  ju  tuje  ali  celo  tudi  sumničavo .  Toliko  večje  presenečenje  je  bil  nenaden  napad  enega  starega  strica ,  dobrih  osemdeset  jih  je  štel ,  ki  je  pocukal  Aleša  za  rokav  in  ga  ni  mislil  spustit .  Aleš  se  je  najprej  skušal  neopazno  izvit ,  potem  celo  tudi  iztrgat ,  nakar  pa  je  obupal  in  je  nadvse  vljudno  vprašal ,  kaj  si  omenjeni  želi .

Najbrž  se  vaju  spomnim ,  je  priznal  Aleš ,  kajti  zares  je  imel  občutek ,  da  sta  mu  nekam  zelo  znana .

Pik  in  Pok  sta  se  spogledala  in  bruhnila  v  smeh .

Letališko  predstavico  in  pariško  predstavico  sva  vam  odigrala ,  je  izdal  Pik .

Enajst

Madona ,  nehajte  s  tem ,  sem  hotel  zavpit .

Potem  pa  mu  prišlo  nekaj  na  misel ,  ustrašil  se  je ,  poskočil ,  pohitel  k  stopnicam  in  stekel  kot  srnica .  Ampak  zgoraj  ni  bilo  zaklenjeno .  Iz  kleti  je  lahko  šel  v  pritličje  in  celo  ugotovil ,  da  niti  vrata  na  ulico  niso  zaklenjena .  Hiša  je  bila  tiha  in  prazna  in  zunaj  mirna ,  spokojna  noč  in  čez  Burianov  trg  je  ravno  peljal  nočni  tramvaj  z  enim  samim  potnikom ,  ki  je  pozorno  opazoval  Aleša  med  vrati .  Njuna  pogleda  sta  se  za  trenutek  srečala .

Kaj  sploh  še  počnem  tukaj ?  se  je  odločil  Aleš  in  se  vrnil  na  hodnik  in  tam  spustil  plašč  na  tla  in  se  pripravljal ,  da  zapusti  hišo .  Sploh  ni  razumel ,  zakaj  se  na  koncu  ni  zgodilo  tako  in  zakaj  je  plašč  spet  dvignil ,  in  čeprav  se  je  vse  v  njem  temu  upiralo ,  se  je  vrnil  nazaj  v  mrtvašnico .

Štirinajst

Tondi  Jordánu  zdaj  ni  nihče  več  stal  na  poti  in  spregovoril  je  na  Dušičkinem  pogrebu ,  kar  je  bil  privilegij  tistih ,  ki  so  prevzeli  nasledstvo .  Govor  je  bil  dolgočasen  in  bedast ,  ker  tako  na  hitrico  ni  našel  nikogar ,  ki  bi  mu  ga  utegnil  napisat ,  sicer  pa  mu  itak  nihče  ni  posvečal  pozornosti .  Vsi  so  bili  še  preveč  prizadeti  zaradi  tega ,  kar  se  je  zgodilo  v  mrtvašnici .  Šele  z  distance  nekaj  mesecev  je  bilo  videt ,  da  je  Tonda  Jordán  vzbudil  določeno  upanje .  Po  postarani  Dušički ,  tej  matroni  pompozne  negibnosti ,  je  bil  tukaj  končno  spet  nekdo ,  ki  je  prekipeval  od  vitalnosti  in  je  povrhu  vsega  imel  še  svoje  predstave  o  prihodnosti  rodbine .

Odkod  pa  veste  za  moje  zelo  posebno  poslanstvo ?  Iz  nebeške  pošte ?

Šestnajst

Zato  pa  sploh  je  novi  Dušička ,  da  bi  vpeljeval  nove  manire .  Če  bi  jaz  postal  Dušička ,  ne  bi  ravnal  drugače .  Saj  se  je  to  celo  pričakovalo ,  ne ?

Kaj  če  bi  mi  pustil ,  da  povem  do  konca ?  Če  so  bili  Jordáni  vse  doslej  organizirani  po  načelu  monarhije  ali  verske  skupnosti  ali ,  če  hočeš ,  verske  ločine ,  je  zdaj  to  skoraj  nekaj  takega  kot  tolpa .

V  svitavski  dolini  so  se  nad  reko  kot  veliki  kruleči  prašiči  že  valile  megle  in  ta  pogled  od  zgoraj  navzdol  je  vzbujal  prijetno  vrtoglavico .

Samo  brez  panike ,  Aleš ,  je  rekel  Pok ,  o  tem  sva  pač  prišla  poklepetat  z  nekom ,  ki  se  ga  to  sploh  ne  tiče .  Zato  tudi  lahko  govoriva  brez  zadržkov  in  brez  olepševanj ;  česar  si  ne  bi  mogla  privoščit  pred  nekom ,  ki  je  v  to  vpleten .

Dolgo  sva  stala  na  prometnem  križišču  pri  Lužánkah  in  večerni  semafor  je  bil  tako  nepredstavljivo  len ,  da  je  šofer  tovornjaka  zraven  naju  najprej  naredil  nepotrpežljivo  kretnjo ,  potem  pa  je  skušal  navezat  stik  z  Lucijo ,  in  ko  se  ni  zmenila  zanj ,  je  postal  predrzen ,  ampak  Lucka  ga  je  sesula  na  tako  surov  in  žaljiv  način ,  da  je  bil  od  tega  čisto  paf ,  dobil  je  izraz  pretepenega  psa ,  speljal  je  na  rdečo  in  skoraj  povozil  motorista .

Lucie  je  prezračila  sobo  od  svojega  cigaretnega  dima ,  se  vrnila  pod  tuš  in  potem  je  končno  le  šla  spat .  Ocenjujem ,  da  je  bilo  dve  zjutraj ,  ko  sem  končno  zaspal .  Ampak  proti  jutru  sem  se  še  za  trenutek  zbudil  in  zaslišal ,  kako  spodaj  zvoni  telefon .  Mogoče  pa  se  mi  je  samo  sanjalo .

Potem  pa  že  mehansko  opravljam  neko  delo ,  knjižne  pridobitve  zavijam  v  varovalno  folijo ,  dokler  se  nenadoma  ne  prikaže  nova  bralka .  Študentka  je ,  ki  pripravlja  diplomsko  nalogo  o  literarnih  Bílovicah .  Vidite ,  jaz  pa  sem  mislil ,  da  je  to  že  zdavnaj  zlajnana  tema .  V  četrtek  izposojam  knjige  samo  dopoldne ,  in  tako  študentki  obljubim ,  da  bom ,  če  bo  prišla  takoj  po  poldnevu ,  zaprl  štacuno  in  ji  šel  pokazat  hišo ,  v  katerem  je  bival  Miloš  Marten ,  in  druge  hiše ,  v  katerih  so  nekoč  zdavnaj ,  kratek  ali  daljši  čas ,  živele  druge  literarne  osebnosti .  In  resnično ,  komaj  je  na  zvoniku  bíloviške  cerkve  odbilo  dvanajst ,  je  že  spet  tukaj  in  vsa  zagreta ,  da  bi  zvedela  vse  o  tistih  davnih  časih ,  ko  je  bila  tukaj  provincialna  meka  češke  književnosti .

In  zdaj  mogoče  pričakuje ,  da  bom  začel  to  spodbijat  in  govorit  o  njeni  enkratnosti  in  tako  speljal  pogovor  drugam .  Jaz  pa  namesto  tega  ustrelim  iz  še  enega  kanona :  Se  že  spomnim .  Enkrat  dolgo  nazaj  sem  vas  videl  na  Dušičkinem  pogrebu .

To  me  resnično  veseli .  Pa  bi  lahko  še  vedel ,  kdo  je  k  meni  v  Bílovice  poslal  mojo  lažnivo  nečakinjo ?

Misliš  Klárko ?

Premišljal  je ,  če  se  vseeno  ne  bi  rajši  še  ustavil  v  Bílovicah ,  ampak  ob  misli  na  to  je  čutil  močno  nelagodje .  Navsezadnje  imajo  na  občini  ključe  od  knjižnice ,  in  čeprav  se  tam  ne  bi  kdo  prikazal  niti  cel  mesec ,  ne  bi  bilo  nič  hudega .

Vse ,  kar  je  doslej  živel ,  je  bilo  tako  nepomembno ,  nebistveno ,  nadomestljivo ,  samo  da  si  do  tega  trenutka  tega  ni  bil  zmožen  priznat .  In  tako  je  stal  na  brnski  glavni  postaji  in  mogočno  naročje  sveta  se  je  odpiralo  pred  njim  v  obliki  šestih  zdelanih  peronov .  Ampak  ker  je  bil  v  tem  mejnem  stanju ,  ko  še  vedno  ni  mogel  bit  prepričan ,  če  se  na  koncu  iz  tega  ne  bo  povlekel  nazaj ,  si  je  hitro  izbral  tak  vlak ,  ki  se  je  ravno  pripravljal  na  odhod ,  in  v  avtomatu  na  peronu  si  je  kupil  vozovnico  in  v  trenutku ,  ko  se  je  usedel ,  je  vlak  sunkovito  speljal .

Dvajset

Zdaj  nisem  nihče  več ,  je  rekel  Aleš ,  nihče  sem  in  upam ,  da  bom  od  zdaj  naprej  to  za  vedno .

Ampak  saj  se  čisto  tresete  od  mraza !  Da  se  vas  kaj  ne  prijemlje ?  S  plaščem  ste  pretiraval .  Sam  ga  boste  rabil ,  če  hočete  nadaljevat  pot .  Hopla ,  dajmo ,  je  rekla  in  mu  ga  vrgla  čez  ramena .

Pustila  ga  je  tam  in  zaloputnila  vrata .

Človek  lahko  danes  o  tem  misli ,  kar  hoče ,  ampak  če  bi  vi  to  videl  inštalirano ,  bi  vam  potegnilo ,  od  česa  smo  tukaj  vsi  živeli  in  kakšno  vsebino  je  to  dajalo  našim  dnem .  To  tukaj  je  bila  naša  usoda .  Ukradli  so  nam  jo .  Povejte ,  a  ni  to  kaznivo ?  Saj  bojo  za  to  enkrat  vsi  grdo  gor  plačali !  Kaj  pa  vi ?  Kakšna  je  vaša  usoda ?

Le  kaj  bi  bilo ?  Prekleto ,  kako  ste  radoveden .  Vstal  je ,  šel  do  roba ,  roke  vse  do  ramen  porinil  v  meglo  in  jih  počasi  in  z  užitkom  obračal .  Potem  jih  je  potegnil  ven  in  si  ogledoval  kosme  megle ,  prilepljene  na  rokavih .  Aleš ,  vaša  ubornost  je  v  tem ,  da  ne  znate  več  sprejet  samega  sebe .

Pravilno  vprašanje .  Zgodba  se  mora  vedno  nekako  začet  in  nekako  končat ,  začetek  in  konec ,  to  je  conditio  sine  qua  non  zgodbe .  In  zato  se  ne  tiče  bogov .  Večnost  in  nesmrtnost  predstavljata  popolno  nezmožnost  zgodb .  Bogovi  lahko  o  zgodbah  samo  sanjajo ,  ampak  vsak  poskus  zgodbe  se  v  morju  večnosti  brezupno  razbline .  Zdi  se ,  kot  da  bi  bila  nezmožnost  zgodbe  kazen  za  nesmrtnost .

Megla  je  na  trenutke  zgledala  kot  bel  ogenj  in  občasno  se  je  tudi  razplamtela  in  potem  spet  samo  tlela  s  pridušenim  plamenom .  Sklonil  sem  se  in  se  hranil  s  tem  ognjem .

Bog  me  je  gledal  in  se  zabaval .

Oh ,  ti  spomini  iz  otroštva !  Le  kaj  bi  se  sprenevedali !  Izobražen  knjižničar  ste ,  marsikaj  ste  preštudirali  in  marsikaj  vsaj  ošinili  s  svojim  očesom ,  zato  za  vas  ni  bil  nikakršen  problem  izmisliti  si  opolzko  zgodbico ,  grozljivo  otroško  travmo ,  za  katero  ste  si  potem  natvezli ,  da  vas  je  za  vedno  zaznamovala .  Ko  ste  imeli  pet  ali  šest  let ,  so  vas  prisilili ,  da  ste  bili  priča  nekakšni  rodbinski  usmrtitvi .  Prizor  kot  iz  Hitchcocka  ali  iz  Polanskega ,  ane ?  Mar  vas  res  nikoli  ni  prešinilo ,  kako  bedna  je  ta  izmišljotina ,  kako  neumna  konfabulacija  in  kako  bedast  izmislek ?  Vi  pa  nam  boste  zdaj  to  argumentirali  s  tem ,  da  bedastoča ,  neumnost ,  bednost  vendar  nikoli  niso  v  nasprotju  z  resničnostjo ,  nasprotno ,  pogosto  so  njen  popoln  emblem !  Saj  kaj  je  vaša  rodbinska  zgodbica  z  domačo  usmrtitvijo  v  primerjavi  s  pošastno  neumnostjo  človeške  zgodovine ,  ki  je  naravnost  natlačena  s  trapastimi  zgodbicami !  In  če  samo  pogledamo  dvajseto  stoletje ,  kot  dolga ,  opolzka  zgodba  je ,  v  kateri  vstajajo  izprijene  figure ,  po  volji  katerih  umirajo  milijoni ,  drugi  milijoni  pa  se  opotekajo  v  kolonah ,  da  bi  lahko  tistim  figuram  lizali  rit !  Natanko  tako ,  to  je  samo  zgodba ,  ki  jo  je  pripovedoval  idiot ,  pošastna ,  vendar  skozinskoz  nesmiselna  …  Ampak  tukaj ,  dragi  Aleš ,  velja  tudi  to ,  kar  bi  lahko  recimo  poimenovali  kot  zakon  velikih  številk :  idiotske  zgodbe  so  toliko  bliže  resnici ,  v  kolikor  večjih  dimenzijah  se  odigravajo !  Velika  zgodovina  si  lahko  nekaznovano  dovoli  velike  opolzke  zgodbe ,  ki  si  jih  mali  knjižničar  nikoli  ne  bi  mogel  privoščiti !  In  četudi  bi  bila  vaša  neokusna  zgodbica  z  rodbinsko  usmrtitvijo  stokrat  resnična ,  ne  spada  v  red  velikih  številk ,  zato  bo  za  vekomaj  ostala  samo  neverjetna ,  uboga ,  nesmiselna .  Pozabite  nanjo  in  na  vse  svoje  mučne  špekulacije  in  se  začnite  že  enkrat  posvečati  resničnosti  ( to  pa  je ,  kolega ,  dejstvo ,  da  se  nikoli  več  ne  boš  ganil  odtod ,  tukaj  v  norišnici  boš  zgnil  kot  kos  mesa  v  luknjastem  zobu  debeluharja ) . 

In  tukaj  sem  tudi  končno  doumel ,  da  so  bogovi  samo  brezbožni  snovalci  človeških  zgodb .  Samo  iz  dolgočasja  in  razposajene  muhavosti  si  za  nas  izmišljajo  življenjske  zgodbe  in  nas  zapletajo  vanje ,  ne  da  bi  lahko  sami  doživeli  eno  samo  od  njih .  Za  preživeto  zgodbo  se  namreč  plača  s  smrtjo ,  za  nesmrtnost  pa  se  spet  plača  s  pusto  praznino ,  v  kateri  ne  obstajajo  predmeti ,  ampak  samo  nepretrgana  igra  vtisov ,  svet  brez  spomina ,  brez  časa .
