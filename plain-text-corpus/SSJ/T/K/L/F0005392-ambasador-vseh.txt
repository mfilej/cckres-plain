 
ki  so  prenašali  tegobe  diplomatskega  nomadstva

in  mi  v  težkih  trenutkih  nudili  vso  podporo

Znanje

Pripovedoval  sem  o  fantu ,  ki  je  prišel  v  Rusijo  brez  vizuma ,  kar  je  tedaj  bilo  mogoče .  Nato  je  šel  v  Kazahstan .  Za  to  državo  bi  potreboval  vizum ,  a  tega  ni  vedel  in  je  v  njo  prišel  brez  težav ,  saj  potnikov  iz  Rusije  nihče  ni  gledal .  Zanje  je  veljal  brezvizni  režim .  V  Kazahstanu  pa  so  takorekoč  povsod  zahtevali ,  naj  jim  pokaže  vizum  ali  dokument ,  ki  mu  dovoljuje ,  da  je  tam ,  sicer  ni  bilo  mogoče  urediti  ničesar ,  kar  je  bilo  v  rokah  državnih  oziroma  uradno  registriranih  institucij .  Ni  mogel  prespati  v  hotelu ,  ni  mogel  kupiti  letalske  karte ,  celo  avtobusne  ne ,  ni  mogel  uradno  menjati  denarja .  Skratka ,  ni  se  mogel  vrniti  v  Rusijo .  Zato  je  šel  na  črno  v  Turkmenistan  in  v  Iran ,  kamor  se  je  tedaj  dalo ,  če  si  bil  Slovenec ,  vstopiti  brez  vizuma . 

Večkrat  sem  pripovedoval  o  vlomu  v  naše  veleposlaništvo  v  Parizu .  Sredi  noči  se  je  oglasil  alarm .  Soprog  naše  konzularne  sodelavke  je  šel  preverjat  in  šele  po  temeljitem  ogledu  hiše  je  opazil ,  da  je  bilo  okno  moje  sobe  v  prvem  nadstropju  razbito  in  priprto .  Ko  je  vstopil  v  mojo  sobo ,  je  doživel  nenavaden  prizor .  Na  mojem  stolu  za  pisalno  mizo  je  sedel  slabo  oblečen ,  lahko  bi  rekli ,  razcapan  moški ,  ki  je  v  ne  najbolj  tekoči  hrvaščini  mirno ,  a  odločno  povedal ,  da  bo  tam  ostal ,  dokler  mu  ne  damo  slovenskega  državljanstva .  Seveda  ga  je  policija  z  našim  dovoljenjem  odpeljala  in  nismo  ga  več  videli .

Daljnega  leta  1906  se  je  v  izjemno  revni  družini  v  Mali  Lahinji  blizu  Dragatuša  v  Beli  Krajini  rodil  Jože  Kunič ,  moj  oče .  Bili  so  štirje  bratje  in  dve  sestri .  S  sestrama  bo  že  kako ,  saj  sta  prijetnega  videza ,  pa  tudi  simpatični  sta ,  so  dejali .  Brez  težav  ju  bomo  poročili .  In  res  je  bilo  tako .  Težje  je  bilo  s  sinovi .  Eden  bo  seveda  ostal  doma ,  na  kmetiji ,  za  ostale  ne  bo  kruha .  Drugi  je  šel  v  Ameriko ,  tretji  v  Argentino .  Jože  pa  je  bil  nadarjen  za  šolanje  in  domači  učitelj ,  verjetno  pa  tudi  župnik ,  sta  ga  priporočila  za  nadaljnje  šolanje .  Ker  pri  hiši  ni  bilo  denarja ,  je  šel  z  enajstimi  leti  v  Škofove  zavode  v  Ljubljani .  Tedaj  so  bili  to  zavodi  za  najrevnejše  fante  in  bili  so  brezplačni .  Da  bi  šel  na  kakšno  drugo  gimnazijo ,  ni  bilo  mogoče  misliti .  In  ker  so  se  pač  domači  že  bili  odločili ,  da  bo  župnik ,  je  bila  to  kar  prava  gimnazija .  To  bo  dobro  zanj ,  lepo  bo  živel ,  ne  bo  lačen ,  bo  spoštovan ,  pa  tudi  družina  bo  s  tem  pridobila  na  ugledu ,  so  dejali .  In  tako  je  enajstletni  Jože  šel  v  Ljubljano  v  šole .  Saj  ne ,  da  bi  vsi ,  ki  so  tedaj ,  takoj  po  prvi  svetovni  vojni ,  začenjali  gimnazijo  v  Škofovih  zavodih ,  morali  postati  duhovniki .  A  takoj  po  vojni  moriji  je  vseh  moških  primanjkovalo  in  nekako  je  bilo  zaželeno ,  da  bi  se  jih  čim  več  odločilo  za  ta  poklic .  Škof  Jeglič  je  že  vedel ,  zakaj  je  bil  ustanovil  te  zavode  in  za  dal  zgraditi  zanje  tedaj  eno  največjih  stavb  na  tem  delu  sveta .  A  oče  ni  imel  pretirane  želje  biti  duhovnik .  V  sebi  je  nosil  skrivno  misel ,  svoj  načtrt ,  da  bi  postal  kaj  drugega ,  seveda  nekaj  šolanega ,  pa  čeprav  je  bil  edini  iz  svoje  fare ,  ki  je  šel  v  šole ,  in  je  torej  fara  s  farani  vred  potihem  upravičeno  upala ,  da  bo  tudi  ona  dala  izmed  svojih  kakšnega  župnika .

Slovenska  politika  se  je  že  dobrih  petnajst  let  pred  osamosvojitvijo  odločila  ustanoviti  tudi  politična  predstavništva  v  tujini ,  za  kar  seveda  ni  imela  niti  pravne  podlage ,  še  manj  pa  jugoslovanske  politične ,  to  je  partijske ,  podpore .  Najprej  je  hotela  ustanoviti  predstavništva  Gospodarska  zbornica  Slovenije ,  a  to  po  tedaj  veljavni  zakonodaji  ni  bilo  mogoče .  Rešitev ,  ki  jo  je  Slovenija  izbrala ,  so  bila  predstavništva  Ljubljanske  banke .  Dejansko  nobeno  izmed  dvaindvajsetih  razen  ene  ali  morda  dveh  izjem  ni  bilo  bančno .  Banka  je  pomenila  le  dežnik  za  formalno  pokritje .  To  so  bila  politična  predstavništva ,  nekakšna  republiška  diplomacija .  Seveda  mnogim  predstavnikom  ni  bilo  popolnoma  jasno ,  kaj  je  njihovo  delo ,  in  iskali  so  prostor  pod  soncem .  Mnogi  so  se  ukvarjali  s  sprejemanjem  političnih  obiskov ,  nekateri  izključno  z  gospodarstvom .  Vendar  pa  je  mreža  bila  in  to  ni  bil  nepomemben  korak  v  slovenski  zgodovini ,  pa  čeprav  se  ga  marsikdo  ne  želi  spominjati .  Seveda  so  to  predvsem  tisti ,  za  katere  se  je  Slovenija  začela  z  letom  1991 .

Tretje  vodilo :  v  nobenem  primeru  ne  zanemarjajmo  stikov  s  pozamezniki ,  ki  nastopajo  na  svetovni  sceni  in  ki  imajo  velik ,  često  neformalen  vpliv .  Stike  je  treba  gojiti  sistematično ,  ker  so  ena  pomembnih  nalog  diplomacije .

Seveda  se  v  tej  dinamiki  ukvarjanja  s  petinšestdesetimi  paketi ,  ki  so  prišli ,  in  razporejanja  blaga  ter  pripravljanja  kovčkov  za  odhod  v  doslej  že  tretjo  tujo  deželo  ( in  hkrati  na  tretji  kontinent )  ni  bilo  časa  ukvarjati  z  vprašanji ,  kaj  vse  me  čaka  na  novem  mestu . 

Prišli  smo  v  rezidenco .  In  kje  je  kuhar  oziroma  strežnik ,  ki  si  ga  lahko  privošči  vsak  veleposlanik  popolnoma  legalno  in  ki  ga  pravzaprav  nujno  potrebuje  za  svoje  aktivnosti ?  Ja ,  veste ,  snažilka  je  odšla ,  kuharica  pa  tudi .  Torej  ni  nikogar .  “ Ali  sploh  veste ,  kje  bi  se  ju  utegnilo  dobiti  in  povprašati ,  ali  bi  bila  pripravljena  delati  kot  doslej ? ”  “ Žal  ne  vemo . ”  Se  bomo  že  nekako  znašli .

Odveč  je  govoriti ,  naj  se  diplomat  ne  ukvarja  s  špijonažo .  Žal  se  to  mnogokrat  dogaja ,  predvsem  v  diplomacijah  diktatorskih  režimov .  Vendar  so  za  špijonažo  druge  inštitucije ,  ki  vedo ,  kje  in  kako  se  deluje ,  in  diplomacija  naj  se  temu  izogiba .

“ Načela  za  vzpostavljanje  kakovostne  profesionalne  diplomacije :

Od  nekdaj  so ,  oziroma  smo  bili ,  smo  in  bomo  kadri  ena  najzahtevnejših  in  tudi  najbolj  zoprnih  težav .  Vendar  je  na  tem  področju  usmiljenje  greh .  Če  ne  gre ,  se  je  treba  čimprej  odzvati .  Kasneje  se ,  še  posebej  v  tujini  in  v  majhnih  skupinah ,  zadeve  kvečjemu  otežijo  in  zaostrijo .  Težavam  pa  se  v  veliki  meri  izognemo ,  če  pri  izbiri  kadrov  damo  prednost  njihovim  izkušnjam  in  nekaterim  splošno  znanim  dejstvom  pred  osebnimi ,  prijateljskimi  ali  strankarskimi  interesi . 

Bil  sem  navzoč  na  neki  večerji ,  bilo  je  konec  leta  1999 ,  na  katero  me  je  organizator  povabil  kljub  nejevolji  nekaterih  navzočih  Slovencev .  Da  ambasador  države  ne  bi  bil  dobrodošel ,  tega  si  niti  v  snu  ni  bil  mogel  zamisliti .  In  na  tej  večerji  sta  imela  govor  dva  od  navzočih  Slovencev ,  dokaj  pomembna  slovenska  politika .  Na  francosko  začudenje  sta  bila  govora  uperjena  proti  legalno  izvoljeni  oblasti  v  Sloveniji .  Francozom  ni  bilo  razumljivo .  To  pri  njih  ni  mogoče .  Skregajo  se  doma ,  in  to  včasih  res  goreče ,  v  tujini  pa  so  državljani  velike  nacije .  Organizator  se  mi  je  naslednji  dan  opravičil ,  ker  naj  bi  me  bil  s  tem ,  ko  je  bil  pripravil  tisto  večerjo ,  spravil  v  neroden  položaj .  Pa  me  ni  nič  presenetilo .  Tudi  nerodno  mi  ni  bilo ,  saj  sem  vedel ,  da  takšnih  nastopov  navzoči  niti  približno  ne  odobravajo .  Bil  sem  pa  žalosten .  V  takšnih  primerih  ni  ambasador  svoje  države  le  akreditirani  izredni  in  pooblaščeni  veleposlanik .  Vsakdo ,  ki  ima  v  Sloveniji  pomembno  funkcijo ,  je  med  javnim  nastopom  v  tujini  ambasador  Slovenije .  In  naj  ne  bo  ambasador  desnih  ali  levih  ali  pa  ekstremnih  katerihkoli  že ,  temveč  naj  bo  ambasador  vseh .

Zanimivo  je  opazovati  nekatere  diplomate ,  ki  so  prepričani ,  da  obvladajo  protokolarna  pravila  lepega  vedenja .  V  Teheranu  sem  leta  1995  na  petindvajseti  junij ,  slovenski  dan  državnosti ,  priredil  sprejem ,  tako  kot  je  vsako  leto  običaj .  Poleg  mene  je  bil  na  veleposlaništvu  zaposlen  še  en  diplomat .  V  diplomaciji  velja  pravilo ,  da  morajo  sodelavci  tistega ,  ki  sprejem  prireja ,  priti  nekoliko  pred  uradnim  začetkom  sprejema .  Če  ni  drugače  dogovorjeno ,  se  priporoča  približno  pet  minut ,  da  pač  prvi  gostje  nimajo  nerodnega  občutka  začetne  osamljenosti .  Zato  jim  sodelavci  v  začetnih  minutah  delajo  družbo .  Nekako  pol  ure  po  začetku  sprejema ,  ko  je  prihajala  glavnina  gostov ,  se  je  med  gosti  pojavil  moj  sodelavec ,  z  zaročenko  in  z  velikim  šopom  rož .  Vem ,  da  je  sam  mislil  najbolje ,  a  pravil  lepega  vedenja  v  diplomaciji  pač  ni  poznal ,  meni  pa  še  na  misel  ni  prišlo ,  da  bi  moral  sodelavce  o  tem  poučiti . 

A  nekaj  je  očitno  in  nadvse  pomembno .  Šlo  je  za  strateško  temeljito  premišljeno  politiko  in  prepričan  sem ,  da  je  ta  plod  intenzivnega  razmisleka  kakovostnega  “ think  tanka ” .  Seveda  razmislekov  niso  obešali  na  veliki  zvon ,  a  marsikatero  bistro  oko  jih  je  lahko  zaznalo .

Kaj  je  bistveno  za  uporaben  “ think  tank ” ?  Osrediniti  se  mora  predvsem  na  pomembna  zunanjepolitična  dogajanja ,  tista ,  ki  bodo  zahtevala  določene  odločitve .  V  nobenem  primeru  ni  primeren  za  hitra  in  trenutno  potrebna  dela ,  kot  so  na  primer  pisanje  govorov ,  iskanje  trenutno  potrebnih  argumentacij ,  pisanje  platform  za  kakšna  srečanja  in  podobno .  Za  svoje  razmisleke  potrebuje  širše  informacije ,  kot  so  običajno  potrebne  za  dnevnopolitične  vesti .  V  nobenem  primeru  ne  zadošča  informacijski  sistem  zunanjega  ministrstva .  Poleg  člankov  iz  strokovnih  revij  ter  osebnih  stikov  s  strokovnjaki  zunaj  ministrstva  za  zunanje  zadeve  mnogi  “ think  tanki ”  razširjajo  področje  svojega  znanja  z  izmenjavo  podatkov  z  zunanjimi  ministrstvi  drugih  držav ,  seveda  podatkov ,  ki  se  zadevajo  obravnavano  temo .  Zanimive  so  bile  depeše  Veleposlaništva  ZDA ,  ki  so  ga  novembra  1979  zasedli  iranski  revolucionarji  v  islamski  revoluciji .  Depeše  so  bile  v  trenuku  zavzetja  zrezane  v  trakove ,  da  jih  nihče  ne  bi  mogel  uporabiti .  A  revolucionarjev  je  bilo  mnogo  in  imeli  so  mnogo  časa :  iz  ozkih ,  takorekoč  milimetrskih ,  trakov  so  depeše  ponovno  sestavili  in  jih  prodajali  v  vezani  obliki .  Ko  sem  postal  veleposlanik  v  Teheranu ,  so  že  pošle ,  a  imel  sem  si  jih  priložnost  ogledati  in ,  zanimivo ,  med  depešami ,  ki  so  se  nahajale  v  zavzetem  ameriškem  teheranskem  veleposlaništvu ,  so  bile  tudi  depeše  veleposlaništev  SFRJ .  Celo  velesili  ZDA  z  zelo  razvejano  diplomatsko  mrežo ,  ki  kakovostno  deluje ,  niso  zadoščale  lastne  depeše .  Dopolnjevala  jih  je  z  depešami  drugih  diplomacij ,  s  katerimi  si  jih  je  izmenjavala .  ZDA  so  si  kar  najbolj  širile  znanje  o  določenih  dogajanjih ,  da  bi  se  lahko  karseda  modro  odločile .  To  se  mi  zdi  izjemno  dober  pristop .  “ Think  tank ”  potrebuje  čimveč  informacij .

Eno  pomembnejših  orodij ,  kar  jih  uporablja  diplomat ,  je  jezik .  V  splošnem  velja ,  da  naj  bi  z  jezikom  na  kar  najprimernejši  način  izrazili  svojo  misel .  V  diplomaciji  pa  velja ,  da  naj  bi  včasih  sicer  res  kar  najprimerneje  izrazili  svojo  misel ,  nemalokrat  pa  tudi  kar  najprimerneje  ne  izdali  svoje  misli .  Medtem  ko  naj  bi  bil  jezik  vojaka  kar  se  da  preprost ,  odločen  in  jasen ,  jezik  profesorja  kar  najbolj  razumljiv ,  jezik  politika  kar  najbolj  impresiven ,  pa  naj  bi  bil  jezik  diplomata  takšen ,  da  na  prefinjen  način  pove  mnogo ,  a  pusti  kar  največ  možnosti  odprtih . 

Seveda  pa  morajo  diplomati  obvladati  angleščino ,  ki  je  danes  svetovna  lingua  franca .  Večina  mednarodnih  sestankov ,  prav  tako  predavanj ,  je  v  angleščini  in  tudi  običajni  klepet  je  mnogokrat  v  tem  jeziku .  To  je  še  posebej  zabavno  na  mednarodnih  konferencah  Frankofonije .  Seveda  je  samo  po  sebi  razumljivo ,  da  vsi  znajo  francosko ,  in  prav  tako  naj  bi  vsi  komunicirali  le  v  tem  jeziku .  A  na  hodnikih ,  za  jedilno  mizo  ali  pri  kavici  med  odmori  mnogi  preidejo  na  angleščino .  Nekateri  pravijo ,  da  je  angleščina  bolj  strpen  jezik ,  kar  se  tiče  napak  ali  tvorjenja  ne  najlepših  jezikovnih  konstrukcij .  Najbrž  pa  ni  jezik  tisti ,  ki  bi  bil  strpen ,  temveč  so  se  njegovi  uporabniki  sprijaznili  s  tem ,  da  ga  mnogi  govorijo  in  seveda  delajo  napake .  Morda  je  tako  tudi  zato ,  ker  se  v  mednarodnih  pogovorih  uporablja  angleščina ,  kakršne  se  sicer  nikjer  na  svetu  ne  govori .  To  ni  niti  Shakespearov  jezik  niti  jezik  kavbojev ,  prav  tako  ne  jezik  indijskih  maharadž  ne  jezik  avstralskih  ribičev .  Je  jezik ,  ki  mu  nekateri  pravijo  “ Mid  Atlantic  English ” ,  torej  angleščina  iz  srede  Atlantika .  Zanimivo  je ,  da  nekateri ,  še  posebej  tisti ,  ki  delajo  pri  zunanjih  odnosih ,  zelo  veliko  uporabljajo  ta  jezik  in  to  jim  daje  občutek ,  da  ga  torej  obvladajo .  Videl  sem  ministra ,  ki  je  bil  zelo  spoštovan  in  je  svoje  delo  opravljal  zelo  dobro .  Govoril  je  tekoče  angleško ,  a  pri  vseh  tako  imenovanih  if  stavkih ,  to  je ,  stavkih ,  ki  vsebujejo  besedo  “ če ” ,  je  vedno  delal  napake .  Ni  se  jih  zavedal ,  kot  ministru  pa  si  mu  njegovi  najbližji  preprosto  niso  upali  povedati ,  da  ga  lomi .  Žal  se  je  treba  glede  v  jezika ,  pa  čeprav  smo  prepričani ,  da  ga  obvladamo ,  stalno  pustiti  popravljati ,  svoje  znanje  občasno  preverjati  in  osveževati . 

PROSTORI 

Ni  dobro ,  da  diplomati ,  predvsem  tisti  z  višjim  položajem ,  sami  iščejo  prostore  in  sami  sklepajo  pogodbe ,  oziroma  se  sami  dogovarjajo  o  pogojih  najema .  Stanovanja  oziroma  rezidence  naj ,  če  je  le  mogoče ,  izbirajo  za  to  usposobljene  ekipe ,  ki  upoštevajo  ustaljene  diplomatske  norme ,  lokalne  zahteve ,  politične  interese  naše  države  in  seveda  finančne  zmožnosti .  Zaželeno  je ,  in  tako  delujejo  mnoge  diplomacije  v  svetu ,  da  diplomatov  naslednik  to  ne  velja  za  veleposlanika  pride  pred  predhodnikovim  odhodom ,  prevzame  od  njega  stanovanje ,  hkrati  si  predata  posle .  Tako  ne  išče  stanovanja  nekdo ,  ki  je  popolnoma  nov  v  njemu  neznanem  okolju ,  kjer  zagotovo  ne  more  skleniti  optimalne  pogodbe .  Ne  zgublja  svojega  prostega ,  mnogokrat  tudi  svojega  delovnega  časa ,  kar  državo  precej  stane ,  hkrati  pa  so  pogodbe  lahko  dolgoročnejše ,  torej  ugodnejše  za  najemnika .

“ Podobno  kot  ob  lanskem  delovnem  obisku  v  Parizu  tudi  letos  nimamo  pripomb  glede  izpeljave ,  koordinacije  ali  vsebine  aprilskega  obiska .  Celo  nasprotno :  jaz  in  moji  sodelavci  lahko  z  velikim  zadovoljstvom  pohvalimo  dobro  izpeljane  sestanke  in  organizacijo  srečanja  v  celoti .  Francijo  smo  zapustili  z  zahvalo  vam  in  delavcem  vašega  veleposlaništva  in  tudi  po  prihodu  v  domovino  se  naše  mnenje  ni  spremnilo .  Naj  se  vam  ob  tej  priložnosti  ponovno  zahvalim  tudi  za  vašo  osebno  skrb ,  ko  sem  potreboval  zdravniško  pomoč . ”

Z  Lizbonsko  deklaracijo  je  Evropska  unija  leta  2000  javno  oznanila  svojo  namero ,  da  v  desetih  letih  postane  prva  svetovna  gospodarska  sila .  Eden  od  predpogojev  za  to ,  namreč  največji  enotni  trg  s  skupno  valuto ,  je  že  izpolnjen .  Gospodarski  prevladi  je  doslej  vedno  sledila  vojaška ,  tej  pa  politična .  Ali  bodo  drugi  to  mirno  gledali ?  Ali  ne  bodo  tiste  velike  sile ,  ki  si  prizadevajo  za  takšno  pozicijo  ali  pa  jo  že  zavzemajo ,  iskale  načinov ,  kako  destabilizirati  Evropsko  unijo ,  jo  oslabiti  ter  jo  kot  pretendentko  za  vodilno  mesto  med  velesilami  tako  izločiti  iz  konkurence ?  Druge  velike  sile  potrebujejo  močno  Evropsko  unijo ,  nikakor  pa  ne  premočne .  Seveda  je  več  možnih  dogajanj ,  ki  jo  lahko  oslabijo .  Ena  od  možnosti  je  Balkan .  Tega  je  brez  večjih  težav  mogoče  destabilizirati  v  vsakem  trenutku .  Ponovni  spopadi  na  tem  območju  so  vedno  ena  od  možnosti  in  se  jih  ne  sme  zanemariti .  To  se  lahko  zgodi ,  tudi  če  k  temu  nihče  nič  ne  pripomore .  S  tako  nevarnimi  scenariji  ne  smemo  špekulirati  in  upajmo ,  da  ne  bo  prišlo  do  njihove  uresničitve .  A  poskrbeti  je  treba ,  da  Slovenija  v  nobenem  primeru  ne  bo  del  nestabilnosti  ali  celo  spopadov .  Prepričan  sem ,  da  je  treba  poskrbeti  za  takšen  sistem  varnosti  Slovenije ,  ki  naj  jo  ščiti  pred  morebitnimi ,  tudi  zelo  malo  verjetnimi  izbruhi  nestabilnosti  v  naši  soseščini  oziroma  bližini .  To  se  mi  zdijo  argumenti ,  ki  bi  jih  bilo  javnosti  treba  povedati .

Večini  ljudi  ugaja ,  če  se  o  njih  kaj  lepega  ali  zanimivega  pove  v  medijih .  Lepo  jim  je  pri  srcu ,  če  se  njihova  fotografija  pojavi  v  kakšnem  uglednem  časopisu  in  če  je  pridano  kaj  pohvalnega .  In  diplomatom  se  mnogokrat  zgodi ,  da  so  predmet  zanimanja  javnosti .  Diplomacija  je  zanimiva  za  medije ,  često  pišejo  o  njej ,  še  posebej ,  če  se  dogajajo  kakšni  pomembni  dogodki ,  in  nemalo  kolegov  poznam ,  ki  se  radi  pokažejo  pred  novinarji ,  se  karseda  neopazno ,  a  če  je  le  mogoče ,  učinkovito  nastavijo  fotoreporterjem  in  se ,  ne  da  bi  se  kaj  dosti  branili ,  odzovejo  na  povabilo ,  naj  dajo  kakšen  intervju .  Za  javno  nastopanje ,  kadar  zadeva  javnost  dela  Ministrstva  za  zunanje  zadeve ,  je  sicer  treba  imeti  soglasje  ministra ,  kar  je ,  upoštevaje  naravo  dela ,  razumljivo  in  po  vsem  svetu  običajno ,  vendar  pa  kljub  temu  ostaja  še  dovolj  možnosti ,  da  se  diplomatovo  ime  pojavi  v  časopisih  ali  pa  njegova  slika  prikaže  na  malih  ekranih .

Tedaj  sem  imel  občutek ,  da  je  bilo  dejstvo ,  da  so  me  premalo  poznali  in  da  so  predvsem  odločno  premalo  poznali  moje  delo ,  že  dovolj  velik  znak ,  da  potemtakem  že  ne  morem  biti  kdo  ve  kako  dober .  Večkrat  sem  lahko  prebral ,  da  je  bila  moja  kandidatura  med  najbolj  spornimi ,  pa  čeprav  mi  je  bilo  mesto  ponujeno ,  ne  da  bi  se  sploh  posebej  potegoval  zanj .  Zdi  se  mi ,  da  tudi  tisti ,  ki  so  medije  obveščali  in  o  katerih  so  bili  novinarji  prepričani ,  da  imajo  zanesljive  notranje  informacije ,  niso  vedeli ,  za  kaj  je  dejansko  šlo . 

Takoj  ko  sem  se  vrnil  iz  Pariza ,  sem  globoko  prizadet  šel  na  pogreb  pariške  dopisnice  Dela  Slave  Partljič .  Bila  je  odlična  novinarka ,  prava  profesionalka  in  čudovita  osebnost .  Imela  sva  korektne  odnose ,  a  zbližala  sva  se  bila  šele  ob  koncu  mojega  mandata  in  žal  ob  koncu  njenega  življenja .  Razložila  mi  je ,  da  prej  kot  dopisnica  časopisa  ni  mogla  z  menoj  sedeti  “ za  istim  šankom ” .  Lahko  bi  se  zgodilo ,  da  bi  me  morala  kritizirati ,  in  tesno  druženje  z  menoj  bi  ji  to  preprečilo  ali  pa  jo  pri  tem  vsaj  oviralo .  Zdelo  se  mi  je  zelo  profesionalno :  s  tistimi ,  o  katerih  bi  utegnila  pisati ,  ni  hotela  imeti  pretirano  tesnih  odnosov ,  pa  čeprav  bi  si  jih  želela .  Njen  odnos  do  dela ,  sodelavcev  in  ljudi ,  ki  bi  utegnili  postati  predmet  njenega  pisanja ,  bi  po  mojem  mnenju  lahko  bil  zgled  mnogim  novinarjem ,  tako  našim  kot  tujim .  Žal  jo  je  bolezen  prezgodaj  premagala .

Z  zanimanjem  sem  opazoval  delo  neke  neevropske  delegacije .  Tako  njihov  šef  delegacije  kot  njegovi  sopotniki ,  ki  so  bili  v  njegovem  spremstvu ,  niso  niti  enkrat  samkrat  stopili  v  dvorano ,  kjer  se  je  dogajalo  zasedanje  vrha .  Preprosto  jih  na  zasedanje ,  zaradi  katerega  so  pripotovali ,  ni  bilo .  Raje  so  nekoliko  počivali  in  si  ogledovali  turistične  znamenitosti .  Da  pa  bi  vestno  opravili  svoje  delo ,  jim  ni  prišlo  na  misel .  Na  sprejeme ,  kjer  se  je  jedlo  in  pilo ,  so  seveda  prišli .  Vzbujali  so  videz  ljudi ,  ki  so  sami  pri  sebi  prepričani ,  da  ogromno  delajo  in  da  se  kar  žrtvujejo  za  svojo  državo .  Kako  so  jih  videli  drugi ,  ki  so  bili  na  zasedanju ,  jim  sploh  ni  bilo  pomembno . 

Dogodek  me  je  spominjal  na  mojega  prvega  šefa  v  Jugoslovanski  banki  za  mednarodno  ekonomsko  sodelovanje .  Vedno  je  govoril :  “ Devetdeset  odstotkov  problemov  se  sčasoma  samo  reši ,  kakšnih  osmih  odstotkov  se  jih  nikoli  ne  da  rešiti ,  za  tista  preostala  dva  odstotka  se  pa  ne  splača  pretegniti . ”  Njegova  specialiteta  je  bilo  do  podrobnosti  perfektno  izdelano  lobiranje ,  prizadeval  si  je ,  če  je  bilo  le  mogoče ,  kar  največ  potovati  po  svetu ,  tam  pa  kvečjemu  nekoliko  “ popričati ”  s  svojimi  prijatelji .  Formula  za  povabilo  na  srečanje ,  ki  je  bilo  lobistično ,  pa  je  bila :  “ Pridi  na  eno  kavo . ”  Tudi  on  je  tako  kot  mnogi  politiki  izrazito  pazil  na  svoj  krog  prijateljev  in  na  krog  poslušnežev ,  pri  čemer  so  njihova  strokovnost ,  pridnost  in  poštenje  igrali  izrazito  nepomembno  vlogo .  Harold  Nicholson  v  svoji  znameniti  knjigi ,  ki  je  postala  nekakšen  almanah  vseh  diplomatov  po  vsem  svetu ,  pravi ,  da  so  za  dobre  diplomate  potrebne  naslednje  lastnosti :  odkritost ,  natančnost ,  mirna  kri ,  dober  značaj ,  potrpežljivost ,  skromnost  in  lojalnost .  Diplomat  naj  misli  na  lojalnost ,  torej  na  delo  v  prid  državi ,  in  ne  zgolj  na  lastno  promocijo ,  gmotno  korist  in  izrabljanje  sleherne  priložnosti  za  lastno  lagodno  življenje .

Gre  za  zgodbo ,  ki  se  v  življenju  zgodi  mnogim .  Večkrat  sem  jo  videl  pri  svojih  kolegih .  Opazoval  sem  nekaj  takšnih  zgodb .  Je  šlo  za  nesposobnost  vodilnega  ali  tistega ,  ki  se  mu  je  zgodba  pripetila ?  Večkrat  sem  videl ,  da  sta  oba ,  če  nista  imela  nobene  povezave ,  vsak  zase  dobro  delala  in  bila  uspešna .  A  ko  sta  prišla  skupaj ,  je  bilo ,  kot  da  bi  začela  delovati  negativna  energija ,  ki  se  je  s  pomočjo  obeh  strani  le  krepila .  Negativna  sinergija  je  bila  neverjetno  močna .  Opazil  sem ,  da  se  je  to  dogajalo  praviloma  takrat ,  ko  je  šlo  za  avtoritarnega  šefa  in  za  podrejenega ,  ki  je  spoštoval  delovno  avtoriteto ,  ne  pa  osebnostne .  Šefa  je  ubogal ,  naredil  vse ,  kar  je  bilo  treba ,  ni  pa  kazal  osebnostne  podrejenosti ,  servilnosti .  Ko  sem  podrobneje  razčlenil  dogajanje ,  sem  prišel  do  zanimivega  spoznanja .  Podlaga ,  pravi  razlog  za  padanje  na  dno ,  so  bila  vedno  osnovna ,  najbolj  temeljna  čustva ,  tista ,  ki  jih  je  v  svojih  delih  tako  briljantno  opisal  Shakespeare .  Zavist ,  ljubosumje ,  pohlep ,  želja  po  moči  in  prevladi ,  strah  pred  propadom .  Nikoli  ni  šlo  za  razumske  ukrepe ,  katerih  namen  naj  bi  bil  izboljšanje  dela .  Osnovna  čustva  so  bila  močnejša ,  njihov  učinek  pa  prevladujoč .  Ta  elementarna  čustva  so  žal  močnejša  od  razuma  in  so  ljudje ,  ki  se  jim  ne  morejo  upreti .  Spoznal  sem ,  da  so  to  zelo  pogosto  tisti ,  ki  so  včasih  kar  pretirano  avtoritarni ,  ki  se  kažejo  kot  ljudje  z  močnim  egom ,  a  pod  to  na  videz  trdo  površino  je  mehko  tkivo .  Potrebujejo  še  koga ,  da  jih  podpira ,  bodisi  je  to  tesen  sodelavec  ali  pa  zakonski  partner .  Takšni  ljudje  so  po  mojih  izkušnjah  izrazito  neodporni  proti  elementarnim  čustvom . 

DIPLOMACIJA  PRIHODNOSTI

Nekoč  so  bili  konzuli  ( kasneje  so  se  preimenovali  v  veleposlanike )  stalni  osebni  gosti  kraljev ,  princev  in  drugih  visokih  osebnosti .  Z  njimi  so  vzpostavljali  karseda  tesne ,  osebne ,  prijateljske  vezi .  Bistven  je  bil  prav  ta  osebni  stik ,  zato  so  imeli  na  razpolago  vsa  sredstva ,  ki  so  jim  to  kar  najbolj  omogočala .  Vedeli  so ,  kdo  odloča  in  katere  skupine  oziroma  plasti  ljudstva  vplivajo  na  odločitve ,  in  z  njimi  je  bilo  mogoče  doseči ,  da  so  se  odnosi  med  državama  razvijali  čimbolj  ugodno ,  pri  njih  je  bilo  treba  izposlovati ,  kar  je  bilo  v  interesu  lastne  države .

Dokler  razvoj  komunikacij  ni  dosegel  izjemnega  napredka ,  ti  anahronizmi  niso  bili  tako  očitni .  Danes ,  ko  lahko  v  nekaj  urah  pripotujemo  v  katerokoli  ne  najbolj  oddaljeno  državo ,  ko  lahko  komurkoli  pošljemo  kakršenkoli  dokument  kamorkoli  dobesedno  v  trenutku ,  pa  postaja  vsakomur  čedalje  jasneje ,  da  se  vloga  veleposlaništev ,  misij  in  konzulatov  neizprosno  spreminja .

Ob  tem  je  treba  spomniti ,  da  ministrstva  večjih  držav  praviloma  objavljajo  svoja  uradna  stališča  v  svojem  biltenu ,  ki  je  danes  skoraj  brez  izjem  dostopen  na  ustreznem  spletu  interneta .  Na  razpolago  je  kar  v  domačem  ministrstvu ,  vsebinsko  pa  uradnik  na  zastavljena  vprašanja  v  večini  primerov ,  še  posebej  pa  pri  dobrih  tradicionalnih  diplomacijah ,  ne  pove  nič  več ,  kot  je  zapisano  v  omenjenem  biltenu .

Poleg  klasične  diplomacije ,  to  je ,  vzpostavljanja  osebnih  stikov ,  zato  da  bi  se  odnosi  med  državami  kar  najugodneje  razvijali ,  so  diplomati  vedno  morali  početi  še  niz  drugih  aktivnosti .  Te  se  bodo  spreminjale ,  morda  delno  odpadle ,  morda  bo  prihajalo  do  novih .  Napredek  v  tehnologijah  in  spremembe ,  ki  jih  prinašajo  nova  obdobja ,  vplivajo  na  načine  poročanja ,  na  organizacijo  obiskov ,  na  formalno  komunikacijo .  Vendar  bo  diplomacija  uspešna  le ,  če  bo  mnogo  bolj  kot  doslej  delovala  v  svojem  primarnem  bistvu ,  to  je  z  osebnimi  stiki ,  s  prijateljskim  povezovanjem  s  pomembnimi  osebami  ter  z  lucidnim  opazovanjem  in  predvidevanjem ,  kaj  bo  druga  stran  najverjetneje  naredila .

Napovedali  so  odhod  kolegovega  letala  iz  münchenskega  letališča .  Po  takšni  zanimivi  razpravi  sva  se  razšla  z  nekoliko  prevetrenimi  idejami ,  zamišljena .  Mnogo  naporov  in  prilagajnja  prihodnjim  potrebam  še  čaka  diplomate . 

Dušan  Šešok 

dr.  Jožef  Jakob  Osterc 

predsednik  Republiškega  komiteja  za  industrijo  in  gradbeništvo  imenovan  16.  5.  1990 

minister  za  zdravstvo  imenovan  25.  1.  1993 

ministrica  za  gospodarske  dejavnosti  imenovana  20.  4.  1999  prenehala  funkcija  7.  6.  2000

Tit  Turnšek 

dr.  Dimitrij  Rupel 

minister  za  zunanje  zadeve  imenovan  25.  9.  1997  prenehala  funkcija  2.  2.  2000 

minister  za  ekonomske  odnose  in  razvoj  imenovan  7.  6.  2000  prenehala  funkcija  30.  11.  2000

dr.  Andrej  Umek 

dr.  Vlado  Dimovski 

dr.  Tea  Petrin 

mag.  Franc  But 

Vir :  www.sigov.si/vrs/ slo / ministrstva / ministrstva.html ,  ureja  Urad  vlade  za  informiranje .

©  2004  za  Slovenijo  Založba  Tuma ,  d. o. o.

CIP  -  Kataložni  zapis  o  publikaciji

214140160
