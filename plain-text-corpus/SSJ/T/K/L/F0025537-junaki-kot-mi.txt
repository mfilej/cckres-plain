 
Roman

Pozabite  to .  Sejem  naj  bi  odprli  z  obhodom  " pomembnih  predstavnikov " .  Ustrezno  protokolu  naj  bi  prišlo  tudi  do  obiska  na  mojem  razstavnem  prostoru .  Moj  šolski  ravnatelj  in  še  nekaj  ljudi ,  ki  jih  nisem  poznal ,  me  je  pripravilo  na  ta  trenutek  in  nenehno  so  govorili  o  časti  in  pomenu .  Prepričani  ste  lahko ,  da  je  bil  moj  gumb  prav  zapet .  O  pravem  dogodku  vem  samo  še ,  da  je  na  moj  razstavni  prostor  prišlo  nekaj  prepotenih  moških  -  kar  me  je  zelo  zmedlo ,  saj  so  bili  napovedani  reprezenTantiGre  za  besedno  igro :  Beseda  RepräsenTanten  je  sestavljena  v  svojem  drugem  delu  iz  besede  Tanten ,  kar  v  nemščini  pomeni  tete .  in  sem  zatorej  pričakoval  ženske .  Moja  na  pamet  naučena  predstavitev  bi  bila  bolj  neprepričljiva  kot  načrtovano ,  vendar  me  eden  od  moških ,  verjetno  najpomembnejši ,  ni  pustil  do  besede  in  se  je  pošalil ,  vendar  šale  nisem  razumel ,  temveč  jo  samo  dojel  kot  šalo ,  saj  so  drugi  moški  kar  trumoma  tekmovali ,  kdo  se  bo  najbolj  priliznjeno  smejal .  Dva  fotografa  sta  zavzela  položaj ,  pripovedovalec  šale  pa  me  je  potrepljal  po  rami  in  povzel :  " Kar  tako  naprej . "  Cel  nastop  je  trajal  kvečjemu  dve  minuti ,  in  ko  so  odšli ,  sem  si  razbijal  glavo ,  zakaj  se  ti  možje  imenuje  reprezenTanti .

Naslednjega  dne  sem  bil  v  Berliner  Zeitung .  Moja  mati  je  takoj  kupila  trideset  izvodov ,  mene  pa  poslala  kupit  še  nadaljnjih  deset .  Nekaj  dni  kasneje  sem  bil  celo  na  naslovni  strani  NBI :  jaz ,  devetletnik ,  na  naslovnici  revije  z  najvišjo  naklado ,  ob  enem  najmogočnejših  ljudi  v  državi !  Telefon  ni  prenehal  zvoniti :  In  Klaus ,  ja ,  Klaus ,  povej ,  Klaus ,  torej  Klaus ,  je  to  res ,  Klaus  . . .  Moj  vnet  ravnatelj  je  dodal  še  apel  za  nagrado .  Gledali  so  za  mano .  Prišepetavali  so  si :  " To  je  on . "  Dokler  sem  obiskoval  to  šolo ,  je  NBI - naslovnica  uokvirjena  visela  v  foyerju .  Ko  je  sledil  še  pionirski  časopis  " Boben "  in  o  meni  objavil  članek  na  celi  strani ,  je  bila  moja  mati  že  tako  otopela ,  da  je  kupila  samo  še  osem  številk  " Bobna " .

Razen  tega  sem  svoje  ime ,  pa  naj  je  bilo  še  tako  neprijetno ,  hotel  videti  natisnjeno  -  in  sicer  tako  pogosto ,  kot  je  le  mogoče .  Udeleževal  sem  se  bralnih  diskusij .  In  nagradnih  razpisov .  Na  moji  pisalni  mizi  -  že  od  prvega  razreda  naprej  sem  imel  lastno  pisalno  mizo  -  je  zmeraj  ležala  skladovnica  dopisnic .  Prebrskal  sem  vse  časopise ,  ki  sem  jih  dobil  v  roke  in  iskal  nagradne  razpise ,  in  z  vprašanji  vrste  Koliko  brazd  ima  gramofonska  plošča ?  me  odtlej  nihče  več  ne  more  opetnajstiti .  Druga  strategija ,  s  katero  sem  si  zagotovil  redno  prisotnost  v  medijih ,  je  obstajala  v  rednih  udeleževanjih  bralnih  diskusij  časopisov  Trommel  in  Frösi  -  pravzaprav  sem  pisal  na  vsak  časopis ,  ki  je  objavljal  pisma  bralcev .  K  vsaki  temi  sem  dodal  svoje  mnenje ,  ki  sem  ga  lahko  izrazil  s  formulacijami ,  ki  bi  jih  lahko  takoj  natisnili .  Vodil  sem  evidenco  o  svoji  prisotnosti  v  medijih  in  slutil  mahinacijo ,  če  me  šest ,  osem ,  enkrat  celo  štirinajst  tednov  niso  natisnili .  Jaz ,  usrani  pametnjakovič  in  pametni  usrané ,  sem  si  domišljal  kaj  vem  kaj  zaradi  svojih  pisem  bralcev ,  ki  sem  jih  vse  prebral  svoji  materi  -  seveda  šele  takrat ,  ko  so  bili  objavljeni .  Edino  to  se  mi  je  zdelo  prav !  Kako  naj  bi  dvomil  o  tem ?  Otroštvo  je  obdobje  brez  dvomov .  Fuj ,  ušel  mi  je  aforizem !  Sovražim  aforizme !  Posebno  še  lastne .  Pa  tudi  sicer :  imajo  nekaj  posebno  privlačnega  za  debeloritne ,  počasne  poslušalce ,  aja ,  aja ,  zanimivo ,  tako  tega  doslej  še  nisem  videl  . . .  Odkar  pišem  pisma  bralcev ,  vadim  aforizme ,  nenehno  se  mi  prikradejo ,  tečejo  iz  mene  kot  driska .  Kje  sem  ostal ?  Otroštvo ,  dvomi ,  ja ,  otrok  mora  verjeti  v  to ,  česar  ne  razume ,  ko  pa  začne  dvomiti ,  preneha  biti  otrok .  Aforistično ,  a  ne ?

Torej ,  kaj  je  -  boste  takoj  zamenjali  kaseto ?

Ona ,  stokajoč :  " Eberhard  . . . "

On :  " Kolikokrat  je  že  to  . . . "

Ona :  " Saj  ni  treba  zmeraj  tako  strogo  . . . "

Ona :  " Ampak  če  obljubi  . . . "

Rekel  sem :  " Mi  je  vseeno . "

On :  " Potem  pa  z. "

Nekoliko  razkoračeno  se  je  postavil  in  vprašal :  " Lahko  začneva ? "

Smešna  igra ,  sem  pomislil .

Oče  je  odložil  skodelico ,  da  je  zažvenketalo ,  in  s  porogljivim  zmagoslavjem  je  pogledal  k  materi  -  Spoštovana  gospa  sodnica ,  kaj  bi  še  potrebovali ,  da  bi  dokazali  propadlost  našega  obtoženca ?  Ali  sem  že  omenil ,  da  sem  se  pri  večerji  zmeraj  počutil ,  kakor  da  sem  majhen ,  bedast ,  nič  hudega  sluteč ,  napačno  razvit ,  neumen ,  nečasten ,  počasne  pameti ,  neroden  in  slaboten ?  Da  sem  se  zmeraj  počutil ,  kakor  da  sem  pred  kakšnim  ameriškim  porotnim  sodiščem ?  Z  očetom ,  državnim  tožilcem ,  predstavnikom  neoporečnih ,  red  in  mir  zahtevajočih  državljanov ,  in  razumevajoče  sodnice ,  ki  ni  rada  kaznovala ,  temveč  se  je  zmeraj  in  neumorno  trudila  za  moje  uvidenje .  Celo  tedaj ,  če  sem  vprašal ,  kako  velik  bo  nekega  dne  moj  lulček .

" Tu , "  je  rekla  in  pokazal  na  slike  z  bogovi  in  heroji .  Zares :  mišičasti  atleti ,  na  katerih  je  poganjal  srčkan  lulček .

Ko  sem  se  vrnil ,  mi  je  eden ,  ki  še  ni  zaspal ,  kot  moški  moškemu  razložil ,  da  je  otrok  sprva  pri  očetu ,  potem  pa  se  vsadi  v  mater ,  kjer  raste ,  dokler  ne  pride  na  svet .  Govoril  je  o  semenih ,  jaz  pa  sem  poznal  semena  rož ,  ki  jih  je  treba  vsaditi  v  mater  zemljo ,  in  takoj  sem  naokrog  hodil  z  nenehno  prisotno  predstavo ,  da  je  otrok  sprva  pri  očetu .  Leta  in  leta  si  ga  nisem  mogel  vreči  na  roko ,  ker  me  je  bilo  strah  krikov  umorjenih  otrok  . . . 

Ravno  sem  hotel  poskusiti ,  ali  lahko  nanj  obesim  različne  stvari  -  na  primer  svoje  sandale  - ,  ko  je  mati  pritisnila  na  kljuko .

" Daj ,  odpri ! "  je  mati  spregovorila  skozi  vrata .  " Saj  drugače  nikdar  ne  zaklepaš . "

" Ne ! "  sem  zakričal .  " Ne ,  ni ! "  Vedel  sem ,  da  ima  prav .  Zmeraj  so  imeli  prav ,  ti  tipčki  s  počitniškega  tabora ,  zmeraj  so  bili  s  strašno  novico  pred  mano .  Moški  imajo  takega  tiča  in  z  njim  prodirajo  v  pičke ,  če  si  jih  ne  pustijo  fafati  -  tega  se  ne  da  tajiti .  In  če  obstajajo  ljudje ,  ki  si  prostovoljno  v  usta  bašejo  drek ,  če  je  vse  mogoče  -  zakaj  potem  tudi  moj  oče  ne  bi  bil  pri  Stasi ? 

Poparjeno  sem  molčal .  Spet  me  je  uničila .  Ali  naj  se  zdaj  pustim  kastrirati ?  Ali  naj  vendarle  drkam ?

" Ne  mislim  voziti  kolesa . "

" Ja ,  točno , "  je  odvrnila .  " Ima  nekaj  decentnega . "

Bivališča  v  Freienbrinku  so  bila  šotori  za  štiri  z  nadstropnimi  posteljami ,  in  zares  -  o  usoda !  -  že  v  prvi  noči  so  se  spet  zapolnjevale  vrzeli  v  znanju .  " Zakaj  se  povečerje  imenuje  povečerje ? "  je  vprašal  Raymund  s  postelje  in  nihče  mu  ni  mogel  odgovoriti ,  potem  pa  je  na  vprašanje  odgovoril  sam .  " Povečerje  se  imenuje  povečerje ,  ker  si  ga  po  večerji  vrčem  na  roko . " Besedna  igra :  " Der  Zapfenstreich  heißt  Zapfenstreich ,  weil  ich  mir  jetzt  den  Zapfen  streich . "  Nakar  sem  slišal  šum ,  ki  sem  ga  poznal  že  iz  čolna  -  floggfloggflogg ,  nedvomno ,  neposredno  nad  mano  se  je  drkalo .  Nekaj  noči  kasneje  je  Raymund  Renéja ,  ki  je  bil  edini  poročen ,  prepričal ,  da  nam  je  povedal ,  kako  on  to  počne  s  svojo  ženo .  Kakšne  razmere !  Ali  tu  nihče  ne  pozna  zakonov ?  Jurističnih  konsekvenc ?  Raymund  masturbira  in  v  to  vleče  še  Renéja ,  pomoč  pri  masturbaciji  -  isto  kaznivo  dejanje ,  kot  sem  ga  storil  jaz ,  ko  sem  čepel  v  čolnu  in  imel  oblečeno  majico  ABBA .  Ali  naj  bi  to  bila  Stasi ?  Čez  dan  smo  se  v  strelskih  vrstah  opotekali  čez  njive ,  ponoči  se  je  drkalo  -  pri  Stasi ?  Razen  tega  sem  tukaj  srečal  pol  kandidatov  oficirskega  kluba  z  gimnazije  Heinricha - Hertza ,  in  ti  so  bili  vse  drugo ,  samo  ne  bodoči  vohuni  ( kot  na  primer  jaz ) .  Poznal  sem  jih  po  številnih  popoldnevih ,  ko  so  ponosno  kazali  svoje  žepne  nožičke  in  pripominjali  Sem  ga  kupil  v  Minsku  ali  Moj  ima  osemnajst  delov .  Ali  strokovnjaki  za  orožje ,  ki  so  si  ogledali  vse  sovjetske  vojne  filme  in  katerim  se  je  zdelo  povsem  nerealistično ,  če  se  je  film  dogajal  menda  leta  1942  in  se  je  v  kaki  sceni  pojavila  pištola ,  ki  je  šele  od  leta  1944  naprej  bila  sestavni  del  redna  oborožitve  zastavnika  v  sovjetski  armadi .  Ali  pa  modelarji ,  ki  so  bili  zmeraj  informirani  o  aktualni  ponudbi  modelarskih  letalskih  kompletov .  Izgledali  so  bili ,  kakor  da  bi  če  bili  pridobljeni .  Vsakega  fanta  na  šoli  so  novačili ,  neprijetno  in  krčevito ,  največkrat  v  delovni  sobi  ravnateljevega  namestnika ,  kjer  sta  ga  čakala  dva  oficirja  za  novačenje ,  od  katerih  je  eden  brskal  po  osebnem  spisu  in  si  o  njem  ustvarjal  sliko ,  medtem  ko  je  drugi  poskušal  ustvariti  prijetno  vzdušje  ( " In ?  Že  imaš  punco ? " ) ,  dokler  se  slednjič  ni  pojavilo  vprašanje ,  " Povsem  preprosto  vprašanje :  Ali  vas  ne  bi  zanimalo ,  kdaj  kasneje  delati  z  ljudmi ?  Povsem  preprosto  vprašanje .  In  odgovorite  nam  preprosto :  Ja  ali  ne . "  Kot  rečeno ,  vsak  mladenič  med  šestnajstim  in  osemnajstim  je  enkrat  doživel  tak  pogovor .  In  kdo  lahko  odbije ,  če  ga  tako  naravnost  vprašajo ,  ali  bi  rad  delal  z  ljudmi ?  Človek  -  kako  ponosno  to  zveni !  In  če  je  če  kdaj  premišljeval ,  da  bi  postal  politoficir  Nacionalne  ljudske  armade  in  bi  mlade  politično  izobraževal ?  Ali  ni  za  mir ?  Za  socializem ?  In  da  za  to  ne  bi  hotel  storiti  nič ?  Vaš  oče ,  ga  je  vpletel  potem  informirani  oficir ,  je  vendarle  preprost  delavec  ( oz.  vaša  mati  je  vendarle  preprost  človek ! ) .  Ali  niste  hvaležni  družbi ,  ki  na  tej  elitni  šoli  omogoča  tako  izjemno  izobrazbo ?  Ali  je  mogoče  stati  ob  strani ,  ko  se  dogajajo  ti  veliki  boji  našega  časa ,  ob  tem  še  v  prisotnosti  ravnatelja ,  ki  piše  zapisnik ?  Ah ,  gozdar  hočete  postati ?  Ljubite  naravo ?  No ,  to  se  vsekakor  krasno  ujema !  Kot  komandant  tankovskega  polka  si  lahko  zaradi  pogostih  strelskih  vaj  ob  vsakem  letnem  času  v  prvobitnem  gozdu  vojaškega  prepovedanega  območja  . . .

Čez  nekaj  časa  je  rekel  René  s  krhkim  glasom :  " Torej  -  ulegla  bi  se  na  posteljo .  Stiskala  bi  se  in  si  odpela  gumbe . "  Raymund  je  začel ,  floggfloggflogg .  " Hočeš  sodelovati ? "  je  vprašal  Renéja .

" Ja ? "  je  sopihal  Raymund .

Nekaj  dni  kasneje  nisem  imel  več  veselja  s  svojim  najljubšim  organom ,  še  posebej  na  stranišču  ne .  Kdor  je  kot  jaz  zmeraj  svaril  pred  seksom ,  ve ,  kaj  pomeni  pekoča  bolečina  pri  lulanju .  Bil  sem  skorajda  olajšan :  Še  obstaja  pravičnost !  Šel  sem  k  štabnemu  zdravniku ,  splošnemu  zdravniku  z  grozljivim  imenom  Riechfinger  -  ustrezna  uglasitev  na  besednjak ,  ki  me  je  obdajal  v  naslednjih  tednih :  bris  . . .  gonokoki  . . .  gonoreja  . . .  penicilin  . . .  sluznica  . . .

" Kako  dolgo  jo  že  poznaš ? "  je  vprašala  mati .  " Nekaj  ur , "  sem  hropel ,  iz  ust  pa  so  mi  padale  drobtine .  Ker  moja  mati  ni  odgovorila ,  sem  mislil ,  da  je  moj  odgovor  razumela  tako ,  da  bom  o  tem  govoril  " šele  čez  nekaj  ur " .  Ali  me  ni  dovolj  pogosto  opominjala ,  naj  odgovarjam  " s  celim  stavkom " ?  " Hočem  reči ,  poznala  sva  se  samo  nekaj  ur . "

" Ja , "  sem  sopel  s  poslednjimi  močmi ,  in  še  danes  mi  je  ta  čudež  nepojmljiv :  fukal  sem  in  preživel .  Moja  mati  me  hoče  obvarovati  pred  tem ,  da  bi  vnovič  izzval  svojo  tako  predrzno  usodo .  Samo  dobro  je  mislila !  Ampak  pustimo  neslane  šale ,  Mr.  Kitzelstein ,  pridimo  stvari  do  dna .  V  čem  obstaja  njuna  avra ?  Zakaj  stojim  kot  paraliziran  pred  njima ?  Ali  se  spoznate  na  to ?  Da  me  starša  kljub  nespornim  spolnim  izkušnjam  obravnavata  kot  otroka  in  se  z  ničimer  ne  morem  zoperstaviti  -  kako  jima  to  uspe ?  Ali  so  mi  kaj  vsadili  v  možgane ,  Poslušaj -  svoje - starše ! - procesor ?  Kdaj  boste  dojeli  ( da  jaz  tega  nikdar  ne  bom  doumel ,  je  jasno ) ,  da  je  to  moj  tič  in  da  je  moja  stvar ,  kam  ga  vtaknem  in  kaj  se  je  zalepilo  nanj ,  ko  ga  potegnem  ven .  Ali  ju  moram  ustreliti ,  da  bi  imel  mir ?

Halo ,  mami ,  halo  oči ,  prihodnjo  nedeljo  bi  vama  rad  predstavil  gospodično  Roßbaum ,  ki  naj  bi  morda  postala  moja  partnerica .  Spoznal  sem  jo  v  muzeju ,  takoj  sem  postal  pozoren  nanjo  zaradi  njenega  čistega  robca .  Vsak  dan  obiskujeva  klavirske  koncerte ,  ob  deževnih  dnevih  pa  listava  po  leksikonu ,  ko  pa  sva  se  prejšnji  teden  odločila ,  da  bova  naročila  " Sinn  und  Form " ,  se  nama  je  zazdelo  prav ,  da  jo  spoznata .

In  če  pomislim ,  da  je  tako  moralo  biti ? 

" Dober  dan , "  sem  pozdravil .  " Tukaj  se  moram  javiti . "

" Kdo  to  pravi ? "  je  vprašal .

" Točno , "  je  rekel  Wunderlich .  " Morfini  so  nagrada . "

Gerd  Grabs  je  hodil  običajno  naokrog  s  stisnjenimi  zobmi .  Bil  je  poročen  z  neko  učiteljico  in  imel  dva  otroka  in  zaradi  njegove  ambicioznosti  sta  oba  njegova  otroka  imela  enozložni  imeni ,  ki  sta  se  začeli  z  g.  ( A  veste ,  kaj  je  rekla  moja  mati ,  ko  sem  ji ,  seveda  v  strogo  anonimizirani  obliki ,  pripovedoval  o  tem ?  " Kako  razlikujejo  svoje  brisače ?  Vse  z  istim  znakom ! " )  -  Sin  se  je  imenoval  Götz  Grabs ,  hčerka  Grit  Grabs . 

" Bosta  že  dovolj  zgodaj  zvedela , "  je  odgovoril  Eule .  " Vendar  je  opazovanje  pomembno .  Storilca  vleče  zmeraj  na  kraj  njegovega  zločina .  To  je  znanstveno  dokazano .  Razen  tega  je  to  negacija  negacije ! "

" Negacija  negacije ?  To  je  vendar  povsem  preprosto .  Saj  poznaš  Nasmeh  sikstinske  Madone  Leonarda  da  Vincija .  -  Razmisli  o  tem .  Jaz  grem  najprej  lulat . "

" Neformalne  sodelavce , "  je  rekel  Wunderlich .

" Kdor  želi  živeti  dvojno  življenje ,  je  pri  nas  na  pravem  mestu , "  je  rekel  Wunderlich  smehljajoč  se .  " In  da  ima  vsak  NS  občutek ,  da  je  to  njegovo  dvojno  življenje ,  si  lahko  vsak  svoj  sinonim  izbere  sam . "

Ko  sem  se  vrnil ,  je  Wunderlich  podržal  letak  v  zrak .  " In  kaj  je  s  tem ? "  je  vprašal .  " Bomo  ukrenili  kaj  proti  temu ? "

" Kopirni  stroji  po  podjetjih  in  tako  naprej  morajo  biti  zavarovani ,  dostopni  morajo  biti  samo  ozkemu  krogu  ljudi . "

" Ali  lahko  kljub  prepovedi  uvoza  preprečimo ,  da  obstajajo  kopirni  stroji  v  privatni  lasti ? "  sem  vprašal .

Zdaj  sta  se  torej  peljala  Eule  in  Raymund  z  mano  navzgor  po  Friedrichstraße ,  od  Leipzigerstraße  v  smeri  postaje  mestne  železnice ,  mimo  prizorišč  mojih  mladostnih  hrepenenj ,  nemih  prič  mojega  poželenja  odraslega .  Postal  sem  nekoliko  sentimentalen ,  ampak  to  sem  si  priznaval .  In  pričakoval  sem ,  da  me  bodo  skozi  ominozna  vrata  poslali  na  Zahod  in  da  bom  čez  nekaj  minut  sredi  lepotic  iz  Quellejevega  kataloga ,  sredi  žensk  s  točkami  G  in  žensk ,  ki  se  fotografirajo  s  tičem  v  ustih  . . .  To  so  bili  obeti !  In  tako  poetični !

" In  kaj  potem ? "

" Kljub  temu  fotografirati .  Vse ,  tudi  razglednice ,  sprednjo  in  zadnjo  stran . "  Podal  mi  je  fotografski  aparat .  Opravljam  funkcijo .  " Vse  se  mora  enkrat  opraviti . "  Eule  je  pismo  stlačil  spet  v  razcefrano  ovojnico  in  naročil  Raymundu ,  naj  ga  odnese  nazaj .  Nekaj  dni  kasneje  smo  ovrednotili  kakovost  posnetkov ,  se  pogovarjali  o  pomanjkljivostih  in  fotografirali  še  eno  poštno  pošiljko  za  Freda  Armbrusta .  Eule  je  preveril  čas ,  bili  smo  v  limitu  in  fotografije  so  se  izkazale  za  uspešne .  Nikdar  več  ni  bilo  treba  iti  po  pošto ,  kot  je  to  imenoval  Eule .

" Res .  In  če  pogledaš  naprej ,  približno  sto  metrov  pred  nami ,  na  levi  strani  ceste ,  kaj  vidiš  tam ? "

" Klaus ? "

" Zabeležiti ,  Raymund ,  zabeležiti !  -  Naprej . "

" Saj  nismo  v  inštitutu  za  modo !  Za  službeno  uporabo  imamo  katalog  barv  z  devetintridesetimi  standardnimi  barvami .  Tega  seveda  še  nista  mogla  vedeti .  Umbra  barve  ni !  Ta  barva  se  imenuje  oker .  Kako  jo  imenujeta  vidva  za  lastno  zadovoljstvo ,  je  vajina  stvar . "  Eule  si  je  prižgal  cigareto .  " Če  želita  tovariše ,  rekel  bom ,  takole  konfrontirati  s  povsem  utopičnimi  barvami ,  bomo  imeli  le  zmedo .  To  bi  rad  pojasnil  s  primerom ,  kajti  enkrat  sem  obiskoval  tečaj  o  pogovorni  psihologiji  in  učili  smo  se ,  da  je  treba  vsako  stvar  ponazoriti  s  primerom .  Predstavljajta  si  torej ,  da  morata  opisati  nogometno  moštvo ,  na  primer  Bayern  München ,  ker  igrajo  v  evropskem  pokalu  proti  kaki  vzhodnonemški  ekipi .  In  zato  potrebujemo  nasprotnikove  drese .  To  je  mogoče  samo  tedaj ,  če  sta  prej  natančno  opisala  barvo ,  kot  je  v  katalogu .  Če  bi  pri  tem  vsak  navedel  svojo  barvo ,  je  pri  tovariših  le  zmeda . "

" Rezervne  igralce ? "

" Ja ,  rezervne  igralce .  Nekoga  od  nas  bi  poslali  na  igrišče  v  dresu  Bayerna ,  njegovi  igralci  ga  ne  prepoznajo  -  no  ja ,  mogoče  primer  ni  tako  dober ,  vendar  razumeš ,  kaj  mislim , "  je  popustil  Eule .

" Tega  se  ne  bom  nikdar  naučil , "  je  rekel  Raymund .

No  ja ,  sem  pomislil ,  če  lahko  z  njo ,  potem  lahko  z  vsako .  Fukati  z  Marino  je  bilo  pravi  užitek ,  ampak  kako  bi  lahko  svojim  nadrejenim  zagotovil ,  da  lahko  z  vsako  nasprotnikovo  tajnico ?  S  klobasasto  gospo  kot  mejo  nagnusnosti ;  vse  drugo  bi  bilo  bagateliziranje  nasprotnika .  If  you  can  make  it  there ,  you  can  make  it  everywhere . 

Vendar  je  kljubovalno  rekla  " Ne ! " .  Naj  bi  to  pomenilo ,  da  so  bili  vsi  poljubčki ,  ki  sem  jih  tako  potrpežljivo  prenašal ,  zaman ?  Potem  bi  se  spolno  zlorabil ,  ne  da  bi  pri  tem  sam  zlorabljal ?  To  ni  fer !  Poleg  tega  je  bila  pijana ,  in  alkohol  sprošča  zavore .  To  je  znanstveno  dokazano !  V  številnih  eksperimentih !  In  jaz ,  sem  v  neštetih  zimskih  nočeh  zastonj  zmrzoval ?  Jaz ,  zgodovinski  misijonar ,  ki  si  prizadeva  za  svojo  spolno  izpopolnitev ,  se  bom  ja  lahko  preskusil  na  človeškem  materialu  iz  neke  šupe  za  kavsanje !  Ostala  je  brez  tipa ,  nihče  je  ni  odšlepal ,  le  jaz !  Rekel  sem  mucimuci  in  v  uho  bi  ji  zašušljal  celo  ljubezensko  pesem  ( in  trdil ,  da  naj  bi  bila  zanjo )  -  torej  romantika  je  v  redu ,  ampak  fukanju  se  ne  bo  mogla  izogniti  ( in  tudi  jaz  ne ) .  Polotila  se  me  je  panika .  " Poleg  tega  je  danes  polna  luna !  To  je  . . .  tudi  . . .  znanstveno  dokazano ! "  Kaj  je  z  mano ,  sem  zgrožen  pomislil .  Kričim  nesmiselne  stavke !  To  se  mi  še  ni  primerilo !  Je  to  ljubezen ?

" Pusti  me ! "  je  vreščala .  " Pusti  me  zdaj ! "

Kaj ?  Ta  stara  očisti - krače - klobasasta  baba ,  ki  je  v  lokalu  Altberliner  Ballhaus  ostala  praznih  rok ,  želi  celo  v  stanju  sprostitve  zavor  od  alkohola  mene ,  mladega ,  pohotnega ,  malodane  Nobelovega  nagrajenca ,  fanta  z  naslovnice  in  s  pripravljeno  erekcijo ,  potisniti  z  roba  postelje ?

Zdrvel  sem  po  stopnicah  navzgor ,  čisto  navzgor ,  podstrešje  je  bilo  zaklenjeno ,  zatorej  sem  obstal  na  najvišjem  stopniščnem  podestu  in  si  ga  -  flogflogflog  -  vrgel  na  roko .  Mama ,  očka ,  prosim !  Preden  me  zmerjata ,  pomislita ,  da  onaniram  le  zato ,  da  ne  bi  posiljeval ! 

" Mama ,  to  je  bila  Charité !  Bodo  že  vedeli ,  kako  se  izpolni  bolniški  list ! "

" Tudi  izkaznico ? "  je  vprašal  oče  in  me  strogo  pogledal .

" Vseeno  jo  pokaži ! "

" Moraš  poklicati  v  hranilnico  in  zapreti  svoj  račun ! "  je  rekla  mati  in  se  pognala  k  telefonu .

" Ali  imaš  kaj  v  svoji  denarnici ,  kar  bi  te  izdalo ,  da  -  no  saj  veš  . . . "

In  poklical  sem  čevljarja .  Nisva  se  mogla  razumeti .

" Ne ,  mislim ,  če  kdo  pride  z  odrezkom  in  hoče  moje  čevlje  . . . "  sem  rekel .

" Mislim ,  če  kdo  pride  z  odrezkom  in  dvigne  moje  čevlje . "

" Katero  številko ? "

" Tisto  na  odrezku . "

Morali  bi  prestreči  to  zvezo ,  mi  je  šinilo  v  glavo .  Izsiljevalka ,  ki  po  telefonu  z  mano  vzpostavlja  stik .

" M - hm .  In  že  eno  uro  te  poskušam  poklicati .  Verjetno  rad  telefoniraš ? "

" Seveda .  Ženske  se  zmeraj  veselijo  rož . "

Poslušala  sva  ploščo  Hermana  van  Veena ,  pevca ,  ki  sem  ga  dotlej  prišteval  k  apolitičnemu  romanticizmu ,  pojmovno  stvaritev ,  na  katero  sem  bil  zelo  ponosen ;  jaz ,  vsestranski  genij ,  formuliram  nazadnje  veljavno  definicijo  o  Hermanu  van  Veenu  s  tem ,  da  se  prebijem  v  nove  pojmovne  dimenzije  estetske  klasifikacije  . . .  Yvonne  o  Hermanu  van  Veenu ,  ( po  Klausu  Uhltzschtu )  apolitičnem  romantiku :  " Ta  plošča  me  tako  osrečuje .  Samo  prasketanje  moram  slišati ,  in  že  bi  lahko  jokala  od  sreče . "  -  Mr.  Kitzelstein ,  kako  naj  vam  opišem ,  kakšna  sreča  je  bilo  poznati  Yvonne  in  sedeti  ob  njej  in  poslušati  ploščo  Hermana  van  Veena ?

Če  bodo  to  slišali ,  me  ne  bodo  poslali  v  glavni  štab  Nata .

" A  naj  navedem  primer ? "  je  vprašal  Eule .  " Obiskoval  sem  namreč  tečaj  . . . "

" To  je  poststrukturalizem ? "  sem  vprašal .

" Ne  samo  to , "  je  odvrnil  Wunderlich .  " Smo  zakamuflirana  podružnica  poštne  in  časopisne  distribucije .  Kdor  natančno  analizira  poštno  strukturo ,  ogroža  tudi  našo  kamuflažo . "

" Škode  nikdar  ne  bi  popravili , "  sem  rekel .

" In  ne  samo  to , "  je  dodal  Wunderlich .  " Povsem  odkrito  bi  se  lahko  proizvajala  najbolj  nevarna  službena  navodila .  Lahko  si  predstavljate ,  kaj  to  pomeni . "

" Poštnih  nabiralnikov  ne  bi  praznili  in  bili  bi  prepolni . "

" In  nasprotnik  jih  dobro  plačuje ,  zelo  dobro , "  je  rekel  Wunderlich .  " Imamo  podatke ,  da  post - post - strukturalisti  v  zadnjem  času  leto  povsem  odkrito  začenjajo  kot  igralci  monopolija .  Že  vadijo ,  kako  bodo  ravnali  s  toliko  denarja ! "

Čepel  sem  v  svojem  enoinpolsobnem  stanovanju ,  iz  katerega  je  bilo  mogoče  varno  pobegniti ,  imel  sem  se  za  izmeček  in  bolščal  sem  v  televizijo ,  in  ko  je  Nizozemska  na  evropskem  nogometnem  prvenstvu  kar  po  vrsti  zmagovala ,  sem  se  spomnil  Yvonne  in  na  to ,  kaj  sem  premišljeval  v  mestni  železnici ,  ko  sem  se  peljal  od  nje :  Kakšno  bi  bilo  življenje  z  njo .  Sončnično  življenje .  Življenje  brez  vlomov  in  brez  ugrabljanja  otrok .  Življenje ,  polno  olepševanja .  Rad  bi  ji  napisal  pismo ,  seveda  ljubezensko ,  vendar  na  žalost  nisem  vedel  kako .

Jaz :  Ana ,  niti  ljubezenskega  pisma  ne  znam  napisati .

Wunderlich :  " Potem  boš  pa  to  storil  jutri ,  ja ?  Zgornji  stopniščni  podest ,  ja ? "  Ni  mi  bilo  jasno ,  zakaj  naj  bi  si  ga  sočasno  z  Individualistovo  aretacijo  metal  na  roko .  Wunderlich :  " Preprečitev  pobega . "  Je  znal  brati  misli ?  In  kako  naj  bi  ta  preprečitev  delovala ?  Naj  bi  Individualistu  spodrsnilo  na  mojih  mikroribah ?  Obstaja  povezava  med  Wunderlichovim  ukazom  drkanja  in  govoricami ,  da  so  številni ,  ki  so  jih  pretepali  v  zaporih ,  za  pojasnitev  svojih  poškodb  morali  podpisati ,  da  so  " padli  po  stopnicah " ?  So  morda  padli  po  prepariranih  stopnicah ?  Ali  bi  moral  zdaj  preparirati  stopnice  za  Individualista ?  Zakaj  spet  ničesar  ne  vem ?  Zakaj ?  Zakaj ?  Zakaj ?  Morda  pa  Wunderlich  sploh  ni  slutil ,  da  na  zgornje  stopniščne  podeste  stopam  predvsem  zato ,  da  bi  odstrelil  navzdol ?  Potem  bi  bil  po  stopnicah  navzgor  bežeči  Individualist  ob  pogledu  na  onanirajočega  Stasi - uslužbenca  šokiran !  In  potem ,  ko  bi  ga  odkupili ,  bi  zaupal  zahodnim  gazetam !  STASI - TEROR  V  VZHODNEM  BERLINU :  DISIDENT  SE  JE  ONANIRAJOČEMU  EKSHIBICIONISTU  ZAGNAL  PRED  OROŽJE !  Kaj  bi  rekel  moj  minister  s  tem  naslovom  v  časopisni  mapi !  Atraktivnost  socializma  trpi !  Vik  in  krik  izvedencev  za  človekove  pravice !  Slabitev  pozicije  naše  pogajalne  delegacije !  Razoroževalni  sporazum  se  ne  podpiše ,  izbruhne  tretja  svetovna  vojna !  Oh ,  Mr.  Kitzelstein ,  da  zmeraj  mislim  na  posledice !  Sem  mojster  oblikovanje  slovničnih  konstrukcij ,  ki  se  začenjajo  v  konjuktivu  in  preidejo  v  indikativ .  Če  bi  ostalo  samo  pri  formuliranju  -  ampak  ravno  tako  tudi  razmišljam !  Če  Wunderlichovo  opombo  o  zgornjem  stopniščnem  podestu  razumem  napačno  in  Individualist  poskuša  pobegniti ,  videl  me  bo  pri  drkanju  in  po  odkupu  informiral  zahodne  gazete ,  in  te  bodo  potem  tiskale  debele  naslove ,  ki  bodo  zmanjšale  moč  in  ugled  naše  republike ,  kar  v  napetih  časih ,  kot  so  zdaj ,  ogroža  prizadevanja  za  mir  . . .

" Ali  naj  potem  . . .  razdelim  mazivo ? "  sem  vprašal  Wunderlicha ,  ko  smo  sedeli  v  avtu ,  da  bi  šli  po  Individualista .

Občeval  nisem  samo  z  enim  zlatim  piščancem .  Vsak  teden  sem  si  kupil  enega  in  ga  obral ,  pri  čemer  sem  eksperimentiral  z  različnimi  položaji  in  z  različnimi  nadevi .  Vse  moje  perverzne  izkušnje  so  opisane  in  zbrane  v  kartoteki  novega  tipa .  Ta  raziskovalni  projekt  za  rešitev  socializma  je  bil  tako  skrivnosten ,  da  zanj  ni  vedela  niti  Stasi .  Pozneje  se  je  kartoteka  novega  tipa  izmuznila  zasegi  borcev  za  državljanske  pravice ,  in  ko  so  odprli  arhive ,  se  je  nacija  čudila ,  recimo  temu  tako ,  zbirki  vonjav ,  s  pomočjo  katere  so  na  oporečne  državljane  ob  vsakem  času  lahko  naščuvali  pse  slednike  -  o  obstoju  moje  kartoteke  novega  tipa  pa  ni  nihče  vedel  ničesar .  Po  zakonu  sem  dolžan  svojo  zbirko  podatkov  predati  zveznemu  pooblaščencu  za  upravljanje  s  Stasi - dokumenti .  Pregledati  mora  sto  osemdeset  kilometrov  dokumentov ,  vendar  bi  bilo  mojih  dvanajst  centimetrov  nekaj  posebnega ;  ob  vsem  drugem  sem  se  lotil  tudi  vprašanja  " So  spolno  zlorabljena  živila  užitna ? " .  Kartoteka  novega  tipa  morda  ni  najbolj  eksplozivna  zbirka  podatkov  -  ste  že  pozabili  na  afero  Guillaume  - ,  ki  je  zmeraj  primerna  za  ustrezno  senzacijo :  SKRIVNOSTNI  SEKSUALNI  EKSPERIMENTI  STASI !  DR.  SCHNABL :  " NAGNUSNO ! "

Vendar ,  Mr.  Kitzelstein ,  kar  je  bilo  še  pomembnejše :  Nasprotniku  suniti  mikrofiches  je  bilo  staro  zaposlovanje  tajnih  služb  -  in  kaj  je  to  historično  prineslo ?  Je  to  odločilo  svetovni  boj  med  rdečim  in  modrim  svetom ?  Ne .  In  da  mi  niso  naložili  nalog ,  ki  spadajo  v  območje  tajnih  služb ,  temveč  samo  najbolj  skrivnostne  in  najpomembnejše  zarote ,  v  to  sem  bil  še  naprej  neomajno  prepričan  -  če  se  previdno  izrazim .  O  svoji  historični  misiji  sem  si  bil  na  čistem ,  in  vse ,  kar  se  mi  je  primerilo ,  se  je  ujemalo  z  mojim  stanjem .  Naj  sem  storil  karkoli ,  vse  je  bilo  pomembno  za  ves  svet  in  je  spreminjalo  svetovno  zgodovino  -  ker  sem  to  storil  sam .

Odkar  je  mrtev ,  zmeraj  znova  naletim  na  sledi ,  ki  jih  je  zapustil  v  našem  stanovanju ,  na  majhne  težavne  konstrukcije  in  naprave  iz  obročkov  za  ključe ,  ribiško  vrvico  in  vmesni  obroček .  Vsem  tem  stvarem  se  pozna ,  da  bi  morale  ostati  nevidne  -  ali  da  bi  morale  stvari  narediti  nevidne .  Za  to  mu  ni  bil  noben  trud  preveč .  Dvajset  centimetrov  telefonske  žice  je  zakril  tako ,  da  jo  je  položil  pod  preprogo  -  seveda  je  moral  zato  od  stene  odmakniti  celo  stensko  omaro .  Vrata  omarnega  elementa ,  ki  smo  ga  uporabljali  samo  dva -  ali  trikrat  na  leto ,  ki  pa  so  se  odpirala  sama  od  sebe ,  je  zaprl  -  ne ,  ne  s  koščkom  papirja ,  ki  bi  ga  vtaknil  vmes ,  temveč  z  magnetom ,  ki  ga  je  prefinjeno  skril  in  ga  je  bilo  mogoče  videti  šele ,  ko  si  ga  poiskal .  V  spalnici  sem  naletel  na  skrivnostne  ribiške  vrvice ,  za  katere  mislim ,  da  so  pripadale  konstrukciji ,  ki  mu  je  omogočala ,  da  je  spalnično  okno  zaprl  iz  postelje .  In  zmeraj  znova  trčim  ob  stvari ,  katerih  pomena  ne  morem  ugotoviti :  dva  žebljička ,  ki  visita  na  deset  centimetrov  dolgi  nitki ,  skriti  pod  umivalnikom ,  ogledalo  za  britje  na  notranji  strani  smetnjakovega  pokrova .  Cev  naše  centralne  kurjave  ( ki  je  bila  seveda  zakrita  z  okrasno  letvijo )  je  na  eni  strani  ovita  s  srebrnim  papirjem .  Si  lahko  razložite ,  kakšen  smisel  ima  vse  to ?

Posebna  krvna  slika ,  čudoviti  presnovni  procesi  -  mož  se  mi  je  znal  prilizovati .  No  ja ,  sem  si  mislil ,  za  to  sem  vendarle  treniral  leta  in  leta .

Torej  dobro ,  potem  pa  se  pogovarjajmo  o  smrti  -  ampak  resno ,  eno  oktavo  nižje .  Bomo  videli ,  kako  otopel  sem  zares .  Slutil  sem ,  da  smrti  svojega  očeta  ne  morem  obravnavati  tako  ceneno .  -  Pri  njegovih  zadnjih  urah  sem  bil  ob  njegovi  postelji ,  ob  tej  pošasti ,  ki  je  bila  moj  oče .  Ležal  je  tam ,  onemogel ,  do  vratu  poln  sranja  in  komajda  še  pri  zavesti .  Prenašal  je  peklenske  bolečine ,  vendar  tega  ni  pokazal .  Pravi  dedec .  Še  zmeraj  me  je  bilo  strah  pred  njim .  In  še  zmeraj  sem  čakal  na  znak ,  da  sem  njegov  sin  in  da  mi  zaupa  ali  da  me  akceptira  ali  karkoli  že .  In  čeprav  je  končno  samo  ležal  in  ni  počel  nič  drugega ,  kakor  pa  črkoval ,  se  nisem  znebil  občutka  svoje  stalne  podrejenosti ,  svoje  neizoblikovane  eksistence  in  nepomembnosti .  Enkrat ,  ampak  zares  samo  še  enkrat ,  je  globoko  vzdihnil .  Potem  mi  je  še  zadnjič  vrgel  nekoliko  opominjajoč  pogled ,  ki  naj  bi  pomenil ,  da  je  zdaj  konec  demonstracije  moškega  umiranja .  Zaprl  je  oči ,  njegovo  srce  pa  je  prenehalo  biti .  Nikdar  več  oče ,  sem  olajšano  pomislil  in  hotel  zapeti ,  potem  pa  tega  vendarle  nisem  mogel  storiti .

Tu  je  ležal ,  drek  v  človeški  podobi .  In  on  mi  je  kazal  kako  in  kaj .  On  je  bil  tisti ,  ki  je  tekal  za  tramvajem  in  zmeraj  gledal  samo  na  vrata ,  nikdar  pa  ne  voznika .  Iz  žensk  je  napravil  zahrbtna  bitja ,  ki  grozijo  s  tožbo  za  ugotovitev  očetovstva ,  da  bi  izsilila  informacije  tajne  službe .  K  zdravniku  je  šel  šele  tedaj ,  ko  mu  ni  bilo  več  mogoče  pomagati ,  sicer  bi  se  počutil  pomehkuženega .  Še  na  smrtni  postelji  je  stiskal  zobe .  In  on  mi  je  kazal  kako  in  kaj .  On  je  nekoč  vplival  name .  On  me  je  naredil ,  vzgojil  in  mi  dominiral .  In  zdaj  je  skrepiral ,  jaz  pa  sem  ostal ,  v  meni  je  pa  ostalo  vse ,  kar  mi  je  vbijal  v  glavo .  Kaj  lahko  storim ,  da  ne  bi  končal  tako  kot  on ?  Vstal  sem  in  odgrnil  zaveso .  Rekel  je :  " Pusti  jo  zagrnjeno ! " ,  vendar  sem  vedel ,  da  je  mrtev .  Spet  sem  se  usedel  na  njegovo  posteljo  in  se  naučil  občutka ,  da  nikdar  več  ne  bom  imel  očeta ,  on  pa  je  spet  zadihal ,  in  to  ni  bila  domišljija .  Spadalo  je  k  umiranju .  Njegov  prsni  koš  se  je  povesil ,  kot  kak  vzdihljaj ,  ki  prihaja  iz  vseh  okončin .  Ta  usrane ,  ki  je  bil  moj  oče ,  je  zares  uspel  dokazati ,  da  je  v  njegovem  telesu  bivala  duša .

Zakaj  vam  to  pripovedujem ?  Znano  je ,  da  so  nacisti  " na  begu "  ustrelili  samo  dobre  komuniste .  Zakaj  znenada  začenjam  s  tem ?  Zakaj  se  z  nacisti  postavljam  na  isto  stopnjo ?  V  partijskem  postopku  bi  odgovoril ,  da  je  bil  ta  stavek  izgovorjen  z  vzgojnim  namenom ,  da  bi  aretirancu  z  izkušnjo ,  da  ni  bil  ustreljen ,  ponazoril  načelno  razliko  med  nacistično  diktaturo  in  našo  socialistično  državo  in  s  tem  krepil  hvaležnost  ter  občutek  pripadnosti  domovini .  To  je  negacija  negacije .  Ali  nasploh  dialektika .  K  neizpodbitnim  prednostim  socializma  spada ,  da  -  razen  pri  pobegu  iz  države  -  na  begu  ne  moreš  biti  ustreljen .  Kako  je  že  rekel  Eule ?  Saj  ne  vedo ,  kako  dobro  jim  gre .  Voznik  podzemne  naj  si  oddahne  in  reče :  " Kako  sem  sploh  lahko  pomislil ,  da  me  bodo  na  begu  ustrelili ?  Kaj  takega  se  pri  nas  vendarle  ne  dogaja .  To  je  bilo  nekoč . "  -  Tega  mi  ne  verjamete ?  Torej ,  roko  na  srce  -  zakaj  sem  ubogega  voznika  podzemne  zares  prestrašil ?  Ker  sem  pokvarjenec ,  ker  sem  ostudnež ,  ker  sem  Stasi - podgana ?  Če  vas  smem  spomniti  na  svojo  prvo  ugrabitev  otroka ,  ko  sem  Saro  mučil  z  nenehnim  prizadejanjem  porazov ,  ko  sva  igrala  človek  ne  jezi  se .  Zakaj  sem  tako  podel ?  Morda  zato ,  ker  želim  biti  podel ?  Ker  spada  z  mojemu  življenjskemu  občutku ,  da  počnem  umazane ,  pokvarjene ,  odvratne  stvari ?  Ker  moj  občutek  krivde  potrebuje  novo  substanco ?  Ko  je  pa  smehljanje  naših  otrok  naše  največje  bogastvo  -  ( Ali  najlepše  plačilo ?  Tega  ne  morem  več  spraviti  skupaj ,  ampak  presežnik  je  bil  zraven )  - ,  saj  lahko  samo  nekdo  s  podlim  značajem  trdi ,  da  so  mu  všeč  otroške  solze !  Samo  največji  pokvarjenci ,  ki  se  ne  zaustavijo  niti  pred  petdesetmilijonskim  uničenjem  življenja ,  na  primer  nacisti  in  jaz ,  so  sposobni  takšnega  cinizma  in  streljajo  po  ljudeh  na  begu !  Seveda ,  pokvarjenec  sem ,  izmeček ,  morali  bi  me  kamenjati !

Zares  so  bili  mojo  občutki  krivde  tisti ,  ki  so  me  pognali  na  veliko  demonstracijo  na  Alexanderplatzu ,  kljub  izrecni  službeni  prepovedi .  Seveda ,  4.  novembra  sem  bil  na  Alexanderplatzu ,  da  bi ,  preganjan  z  občutki  krivde ,  iskal  svojega  morilca .  Morda  me  bo  Sara  spoznala  in  name  pokazala  s  prstom .  S  svojim  izrekom  " Mama ,  to  je  moški ,  s  katerim  sem  se  morala  igrati  človek  ne  jezi  se ! " ,  in  po  meni  bi  bilo ,  mojo  igro  bi  spregledali ,  prišla  bi  ura  obračuna .  Samo  nekaj  minut  bi  trajalo ,  in  že  bi  bingljal  na  laterni .

Ampak  zakaj  bi  me  morala  razkrinkati  nujno  Sara  -  zakaj  ne  navzven  viseča  izkaznica ?  Ali  pa  če  bi  srečal  voznika  podzemne  železnice ,  tudi  potem  bi  bil  izgubljen .  No ,  ker  je  obračun  nujen ,  se  mu  ne  smem  izogniti .  Kdor  mora  z  mano  poravnati  račune ,  naj  to  opravi  -  to  hočem  imeti  za  sabo !  Ne  želim  ostati  nekaznovan !  Vendar  je  bilo  na  Alexanderplatzu  toliko  demonstrantov ,  da  sem  komajda  imel  možnost  trčiti  na  katero  od  svojih  žrtev .  Naslednjega  dne  je  na  naslovnicah  vseh  časopisov  pisalo :  Tri  četrt  milijona  ljudi !  Neverjetno !  Še  nedavno  tega  so  berlinski  protestni  potencial  odvažali  s  kratko  kompozicijo  podzemne ,  štiri  tedne  kasneje  pa  je  Alexanderplatz  poln !  Za  transparentom  z  napisom  PROTESTNA  DEMONSTRACIJA ,  ki  so  ga  nosili  čez  celo  cesto ,  je  teklo  na  stotisoče  neoporečnih  državljanov !  Kaj  se  je  dogajalo  z  njimi ?  Razen  majhne  skupine ,  ki  bi  jo  lahko  spravili  v  nekaj  vagonov  podzemne  železnice ,  so  sodelovali  vsi !  Ste  pozabili  na  to ?  Kako  naj  se  pri  vsem  tem  počutim  krivega ,  kaj  si  lahko  očitam ?  Priznam ,  sem  najhujši  in  najnagnusnejši ,  sem  povratnik  od  mrtvih ,  Honeckerjev  Mali  trobentar ,  perverzni  Stasi ,  ugrabitelj  otrok  in  in  in  -  vendarle  sem  otrok  iz  vaše  sredine !  Ničesar  takega  nisem  storil ,  pred  čimer  bi  me  svarili  moji  učitelji  in  televizijski  programi !  Zmeraj  sem  delal  to ,  kar  so  hoteli  drugi !  Nikdar  nisem  počel  tega ,  kar  bi  želel  sam ,  sicer  bi  bil  vendar  srečen !  Vseeno  ali  takšne  misli  zaslužijo ,  da  se  vanje  poglabljamo ,  ali  ne  -  potem  se  je  zgodil  govor  in  vse  je  bilo  povsem  drugače .

" Tako  pravijo  vsi .  -  Izberi  si  kaj . "

" To  je  že  nekaj , "  sem  rekel .  " Ne  sme  me  . . .  Ne  sme  me  razburiti . "

Nisem  se  oglasil  pri  njej .  Stanovala  je  v  Isländischer  Straße ,  stranski  ulici  z  Bornholmer  Straße ,  točno ,  Bornholmer  Straße ,  na  koncu  katere  je  bil  mejni  prehod .  Pred  njim  so  se  prerivale  tako  imenovane  ljudske  množice ,  ki  so  iz  meni  takrat  nerazumljivih  razlogov  upale ,  da  se  bodo  takoj  odprla  vrata  v  nebesa ,  skozi  katera  se  bodo  lahko  valile  na  Zahod .  Bilo  jih  je  na  tisoče  in  naproti  jim  je  stalo  nekaj  vojakov ,  ki  so  varovali  kovana  železna  vrata  in  ki  so  odprli  samo  špranjo ,  če  se  je  pojavil  kak  Zahodnjak  in  izvlekel  svoj  potni  list .  Potem  so  ljudske  množice  začele  potiskati ,  vendar  samo  simbolično ,  ampak  bi  lahko  od  ljudstva ,  ki  si  je  v  svojih  revolucionarnih  govorih  štel  zelo  v  čast ,  da  mu  je  proteste  dovolila  oblast ,  pričakovali  sploh  kaj  drugega .  V  nič  ni  hotelo  biti  vpleteno .  Graničarji  so  kljub  temu  imeli  težave ,  da  so  vrata  spet  zaprli ,  nekako  jim  je  to  vendarle  uspelo .  ( Uspelo  jim  je ,  ker  so  to  morali  storiti . )  Z  vso  silo  so  pritiskali  na  vrata ,  jih  zapahnili ,  ljudstvo  pa  se  je  še  naprej  zastonj  mučilo .

Ljudske  množice  je  predramila ,  česar  pa  nisem  vedel ,  nejasna  formulacija  Günterja  Schabowskega  na  tiskovni  konferenci :  Kdor  želi  prestopiti  mejo ,  naj  bi  Schabowski  dejal ,  temu  ni  več  treba  po  ovinkih  čez  češko - zahodnonemško  mejo ,  temveč  lahko  to  stori  na  nemško - nemški  meji  -  vendar  je  to  preprosto  dejstvo ,  kot  se  za  partijskega  funkcionarja  pač  spodobi ,  izrekel  tako  zapleteno ,  da  bi  lahko  pomenilo  karkoli ,  nakar  je  bilo  nekaj  minut  kasneje  v  parlamentu  zasedanje  znenada  prekinjeno ,  " Kot  smo  pravkar  izvedeli  . . . " ,  in  se  je  dvignila  kopica  poslancev ,  ki  je  spontano  zapela  nemško  himno  in  imela  mejo  za  odprto .  Isto  novico  so  objavila  tudi  večerna  poročila ,  nakar  se  je  na  desettisoče  Berlinčanov  odpravilo  na  pot ,  da  so  potem  na  meji  razočarani  ugotovili ,  da  so  se  predali  napačnemu  upanju .  Ampak  časi  takrat  so  bili  pač  taki ,  da  se  je  vse  zdelo  mogoče ,  in  obstali  so  na  meji ,  čakali  in  klicali  Mi  smo  narod !  In  tako  smo  se  srečali :  Hoteli  so  preprosto  na  Zahod ,  jaz  pa  sem  bil  s  svojim  velikim  tičem  na  poti  k  svoji  klobasasti  ženski . 
