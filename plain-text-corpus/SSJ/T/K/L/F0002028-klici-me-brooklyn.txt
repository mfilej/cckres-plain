 
Generalni  danski  konzulat ,

Če  ji  ni  do  pogovora ,  mi  predlaga ,  naj  spijeva  čaj  v  knjižnici .  Ko  sem  opazoval  njen  zguban  obraz ,  jo  videl ,  kako  si  prižiga  kamelko  brez  filtra  z  ogorkom  prejšnje ,  sem  se  naučil  prepoznati  v  njej  tisto  notranjo  silo ,  ki  si  jo  imel  ti .  Ne  bi  vedel ,  kakšno  ime  naj  ji  dam ,  prej  kot  prezir  ali  ravnodušnost  je  to  način  dostojanstva ,  ki  ga  ima ,  da  se  brani  pred  ne  vem  preveč  dobro  čem .  V  tebi  sem  marsikdaj  razločil  povsem  enako  silo ,  nenavadno ,  ampak  dobro ,  polno  skoraj  surove  življenjske  volje .  Oba  sta  potrebovala  bližino  nevarnosti ,  čeprav  je  ona  dosti  manj  ranljiva .  Ko  se  Louise  čuti  preganjano ,  se  zapre  vase ;  ti  pa  si ,  nasprotno ,  blaznel  in  se  nisi  nehal  premetavati ,  dokler  nisi  naposled  samemu  sebi  prizadejal  bolečine ,  čim  večjo ,  tem  boljše .

To  sem  prebral  v  nekem  pogovoru  z  Lezamo  Limo ,  si  mi  pojasnil .  Anekdote ,  kot  sta  bili  ti  s  Kafkovo  in  Vergilovo  smrtjo ,  so  se  večkrat  znašle  v  najinih  pogovorih  in  zmeraj  so  me  napeljale  na  to ,  da  sem  si  postavil  isto  vprašanje :  Pa  ti ,  Gal ,  zakaj  pišeš ?  Nekega  dne ,  ko  sva  šla  proti  telovadnici  Jimmy  Castellano ,  da  bi  si  ogledala  neki  Víctorjev  dvoboj ,  sem  ti  ga  vrgel  naravnost  v  obraz .  Skomignil  si  z  ramami  in  pospešil  korak .  Bila  sva  za  križišče  stran  od  Luna  Bowla  in  Cletus ,  vratar ,  te  je  že  spoznal  od  daleč  in  ti  mahal .  Odločen ,  da  dobim  odgovor ,  sem  prestregel  tvoj  korak  in  te  izzivalno  zbodel :  Popolnoma  razločno  si  me  slišal ,  Gal .  Zakaj  pišeš ?  Zavil  si  z  očmi  in  počakal ,  da  sem  se  odmaknil .  Opravičil  sem  se  ti  in  nikdar  več  nisem  načel  te  teme ,  ti  pa  nisi  pozabil .  To  si  verjetno  napisal  čez  nekaj  dni .  Prav  zaradi  tovrstnih  podrobnosti  ugotavljam ,  da  si  imel  vse  načrtovano :

Pravzaprav  vse ,  kar  vidiš  tu ,  ni  pomembno ;  to  kopičim  kar  tako ,  ker  je  to  moja  edina  uteha ,  kajti  včasih  na  slepo  odprem  nekaj ,  kar  sem  napisal ,  in  preberem  nekaj  strani ,  ki  me  ponesejo  v  drugo  razsežnost  prostora  in  časa ,  in  to  mi  zadostuje .  Zadovoljen  bi  bil ,  če  bi  iz  vsega  tega  nastalo  eno  samo  delo ,  ne  bi  ti  znal  dobro  pojasniti ,  zakaj .  Kot  je  govoril  Alston ,  zadostuje  ena  sama  knjiga .  Se  spominjaš  mojega  prijatelja  Alstona  Hughesa ,  pesnika ?  Umrl  je  zaradi  alkohola ,  kot  se  bo  zgodilo  tudi  meni .  Nekoč  je  prišel  k  meni  na  predvečer  branja  njegovih  pesmi ,  da  bi  mu  jih  pomagal  izbrati .  Iz  aktovke  je  izvlekel  šop ,  ki  ni  mogel  obsegati  več  kot  sto  listov .  Tam  je  bilo  vse ,  kar  je  napisal  v  svojih  63  letih  življenja .  Zelo  počasi  je  obračal  liste ,  in  ko  je  končal ,  je  sam  pri  sebi  rekel :  Kakšna  sramota ,  da  sem  toliko  napisal !  Prav  vseeno  mu  je  bilo ,  ali  je  objavljal  ali  ne .  Pesmi  je  bral  s  še  dvema  pesnikoma ,  Čilencem ,  ki  je  bil  Nerudov  tajnik ,  in  zelo  milo  žensko  ljubeznivega  videza ,  mislim ,  da  je  bila  Perujka .  Ne  spominjam  se  njunih  imen ,  čeprav  sta  oba  objavila  veliko  knjig .  Edini  neznan  je  bil  Alston .  Nihče  ni  imel  niti  najmanjšega  pojma ,  kdo  je ,  povabili  so  ga ,  ker  sem  se  sam  tako  močno  zavzel  pri  organizatorjih ,  naj  ga  napišejo  v  program .  Z  velikim  naporom  sem  jih  prepričal  in  naposled  so  verjeli  mojim  zagotovilom .  Svoje  pesmi  je  prebral  tako ,  da  nas  je  kar  spreletavalo .  Poznavalci  niso  vedeli ,  kaj  naj  si  mislijo ;  niso  imeli  merila ,  s  katerim  bi  ga  lahko  izmerili ;  omahovali  so  med  zmedenostjo  in  najčistejšim  prezirom .  A  odziv  mladih  je  bil  povsem  drugačen .  Takoj ,  ko  je  bilo  prireditve  konec ,  so  ga  obstopili  in  ga  goreče  spraševali ,  kje  bi  lahko  našli  njegove  knjige .  Z  zadovoljnim  nasmeškom  jim  je  Alston  odgovoril ,  da  nikjer .  Nikoli  nisem  ničesar  objavil  in  tudi  ne  bom ,  jim  je  veselo  rekel .  Zdaj  je  mrtev ,  mislim ,  da  nekdo  pripravlja  izdajo ,  v  Parizu .  Od  Alstona  sem  se  naučil  prav  tega .  Tedaj  si  dvignil  desno  roko ,  pokazal  na  nedoločno  točko  v  prostoru  in  pristavil :

Dobro  poglej !  Vidiš ,  kaj  je  tam ?  Pred  nekaj  meseci  sem  nameraval  izvleči  neki  rokopis ,  pa  sem  se  počutil  popolnoma  enako  kot  pogrebnik ,  ki  odpre  grob ,  da  bi  začel  premeščati  ostanke .  Takrat  sem  omaro  tako  krstil .  Kar  približaj  se ,  daj ,  pa  boš  videl .

Če  je  tako ,  potem  bo  to  storil  kdo  drug  namesto  tebe .  Se  ti  ne  zdi  tako ?

Peljali  smo  se  skozi  New  Jersey ,  po  blodnjaku  avtocest ,  obdanih  z  industrijskimi  stavbami  in  parkirnimi  prostori ,  natrpanimi  s  stotinami  enakih  vozil ,  ki  so  se  porazgubljala  na  obzorju .  Pri  terminalih  za  tovorni  promet  letališča  v  Newarku  sem  nehal  zreti  skozi  okno  in  se  lotil  listanja  po  reviji ,  a  vsebini  nisem  namenjal  pozornosti .  Iz  listov  je  zdrsnila  majhna  ovojnica  iz  pavspapirja .  Pobral  sem  jo  in  zagledal  ime ,  napisano  z  nalivnim  peresom ,  zraven  njega  pa  številko :

Če  hočete ,  vas  lahko  zapeljem  tja ,  saj  grem  mimo .

Možu  v  pajacu  sem  povedal ,  da  sem  videl  Luxov  grob .

Lewis  je  prenašal  mojo  ploho  očitkov ,  kot  da  bi  že  vnaprej  predvideval ,  da  se  bo  mogoče  pogovor  odvijal  v  to  smer .  Ko  sem  ga  nehal  obsuvati  z  očitki  in  shranil  pismo  v  žep ,  me  je  pogledal  v  oči ,  mi  položil  roko  na  ramo  in  mi  jo  stisnil  s  svojimi  močnimi  prsti .

V  tistem  trenutku  so  se  sunkoma  odprla  vrata  na  ulico  in  vstopila  je  skupina  glasnih ,  nasmejanih  ljudi .  Njihovi  plašči  in  šali  so  bili  popršeni  s  snegom .  Z  njimi  se  je  v  notranjščino  izmuznil  piš  ledenega  zraka ,  ki  je  segel  do  najine  mize .  Prišleki  so  se  pomešali  z  ljudmi ,  ki  so  se  drenjali  okrog  točilnega  pulta ;  za  nekaj  trenutkov  je  nevihta  ostala  uokvirjena  med  podboji  vrat .  Začelo  je  močno  snežiti ,  v  močnem ,  ostrem  vetru  je  bilo  videti ,  kako  se  mimo  vrtinčijo  snežinke ,  v  katerih  se  je  odsevala  svetloba  uličnih  svetilk .  Zajeten  tip  je  s  svojo  postavo  napolnil  odprtino ,  potem  pa  zaprl  vrata .

Skomignil  sem  z  ramami ,  to  pa  je  v  šifrah ,  ki  sva  jih  začela  postavljati ,  pomenilo ,  da  se  strinjam .

Si  se  dobro  razumel  z  njim ?

Snemi  si  jih ,  preden  dobiš  žulje ,  se  spominjam ,  da  mi  je  rekel  Ben .

Štiri

Znova  skomigne  z  ramami ,  izpuli  šop  ključev  iz  ključavnice  in  mi  jih  poda  med  rešetkami .

Čas  za  kaj ?

Iz  rjave  papirnate  vrečke  izvleče  steklenico  vodke ,  ki  jo  ima  skrito  pod  mizo  in  si  na  dolgo  natoči  v  kavo .

Saj .

No ,  prav ,  ne  bodi  takšen .  Čeprav  je  od  sile ,  kako  pišejo .  No ,  potem  se  je  par  agentov  v  civilu  prikazal  pri  Rakowitzu  doma  z  nalogom  za  pridržanje .  Odpeljali  so  ga  na  policijsko  postajo ,  da  bi  ga  zaslišali ,  on  pa  je  odločno  zanikal ,  da  bi  bil  zločinec .  Rekel  je ,  da  je  našel  truplo  in ,  to  pa ,  priznal ,  da  ga  je  razkosal  in  ga  dal  v  varekino ,  preden  ga  je  skuhal .  Hi ,  hi ,  hi !  Za  to  moraš  biti  pa  res  nor .  Pravi ,  da  je  hotel  razkužiti  kosti .  Čeprav  so  bile  njegove  izjave  nesmiselne ,  so  ga  še  naprej  podrobno  zasliševali .  Šele  tedaj  je  povedal ,  da  je  glava  na  avtobusni  postaji  Port  Authority .  Ko  so  ga  peljali  tja ,  jih  je  vodil  naravnost  k  nekemu  pokritemu  zabojniku ,  kjer  je  bila  res  ženska  lobanja ,  zavita  v  časopisni  papir ,  v  že  zelo  gnijočem  stanju .  Očitno  varekina  ni  imela  pravega  učinka .

Oprosti ,  Gal ,  kar  piješ  ali  česar  ne  spiješ ,  ni  moja  stvar .  Vsekakor  pa  je  res  že  čas ,  vsaj  zame .  Hvala ,  ker  si  me  spustil  noter ,  in  za  pogovor .  Zdaj  moram  na  časopis .  Če  nimaš  nič  proti ,  bom  kovček  pustil  v  Frankovi  pisarni .  Če  ga  vidiš  prej  kot  jaz ,  mu  reci ,  da  ga  bom  prišel  iskat  popoldan .

Pazi ,  kaj  govoriš ,  Ernie .

Tako  je .  Na  sami  Promenade .  Zadnji  iz  tega  dolgega  rodu .  Nobenega  opravičila  ni ,  da  še  ne  poznaš  te  četrti .  Počakaj  trenutek .

Nenadoma  me  je  nekdo ,  ki  je  nosil  ogrinjalo  iz  perja  in  masko  sove ,  močno  zgrabil  za  laket  in  me  zvlekel  do  točilnega  pulta .  S  plastičnim  kozarcem  je  zajel  v  veliko  bovlo ,  v  kateri  je  bila  tekočina  rdeče  barve ,  in  mi  v  španščini  rekel ,  naj  spijem  do  dna .  Naredil  sem ,  kot  mi  je  naročil .  Bil  je  zelo  močen  napitek ,  zaradi  katerega  so  se  mi  zasolzile  oči  in  sem  zakašljal .  Tip  se  je  zakrohotal ,  mi  dal  masko  tako  pošastnega  videza ,  kot  je  bila  njegova ,  in  dokler  me  ni  prisilil ,  da  sem  si  jo  nadel ,  me  ni  pustil  pri  miru .

Gala  ni .  Nobenega  pomena  ni ,  da  še  naprej  ostajam  tu .  Prečkam  nekaj  neposeljenih  parcel  in  za  seboj  pustim  svet  Ladjedelnice .  Plezam  po  pobočju ,  prekritem  z  redkim  rastlinjem ,  ob  opusteli  ulici ,  ki  teče  ob  reki .  Ko  zavijem  za  neki  vogal ,  pred  menoj  vstane  surovi  sijaj  nebotičnikov ,  ki  zamejujejo  južni  rt  Manhattna ,  črno  pogorje  različno  visokih  vrhov ,  ki  ga  prebada  neskončno  štirikotnikov  luči .  Iz  zatopljenosti  me  zdrami  občinski  tovornjak  s  cisterno .  Namenim  se  za  njim ,  po  sredini  ulice ,  stopam  po  sledi ,  popršeni  z  lučmi ,  ki  jih  pušča  za  seboj ,  dokler  od  daleč  ne  zagledam  osvetljenih  številk  taksija  in  mu  ne  pomaham .  Oklevaje  sedem  vanj  in  mu  povem  domači  naslov .  Na  brooklynski  most  se  zapeljemo  s  stranskega  privoza .  1:06  a.  m. ,  kot  kaže  ura  na  zgradbi  Watch  Tower .

Leichliter  Associates .  Dober  dan .  Kako  vam  lahko  pomagam ?

Bil  sem  na  Long  Islandu ,  pravkar  sem  se  vrnil .  V  kakšne  težave  si  zabredel ?  Bodi  previden ,  saj  si  videl ,  kaj  se  je  zgodilo  včeraj  v  Midtownu .

Slabo .  To  z  Westtiesi  je  boljše  od  romana .

Pojdi  z  menoj  k  njej  v  pisarno .  Niti  najmanjšega  namena  ji  nimam  pošiljati  pisma  po  pošti .  Pomislil  sem ,  da  bi  ji  ga  dal  ti  v  roke  in  se  delal ,  da  si  jaz .  Počakal  te  bom  v  najbližji  kavarni .  Ti  se  srečaš  z  njo  in  mi  ob  izhodu  poveš ,  kakšna  je ;  tako  ji  bom  jaz  lahko  potem  sledil ,  ne  da  bi  kaj  posumila  . . .  in  našel  njeno  prijateljico .

Čim  prej .  Danes  ni  več  mogoče .  Se  lahko  izmuzneš  jutri ?  Prosim .  Zame  je  pomembno .

Kdo ?  Zadie ?  Prava  krasotica .  Zmenila  sva  se ,  da  greva  nocoj  na  večerjo .  Škoda ,  da  mi  dekleta  niso  všeč .

Hvala  lepa ,  Marc .  Boš  prišel  zvečer  kaj  v  Chamberpot ?

Nadja  Orlov ,  sem  rekel  naglas .  Sedel  sem  za  kuhinjsko  mizo .  V  underwoodu  sta  bila  dva  lista ,  med  katerima  je  tičal  kopirni  papir ,  pozabil  sem  ju  izvleči .  Natipkal  sem  ime  in  se  zastrmel  v  črke .  Ali  bom  napisal  pismo  Nadji  Orlov  in  si  izmisli  kakršen  koli  izgovor ,  da  se  bova  srečala  . . .  Ali  pa  bom  najel  storitve  zasebnega  detektiva .  Ko  sem  pomisli  na  začasen  stik  s  tem  poklicem ,  sem  planil  v  krohot .  Si  lahko  privoščiš  stroške ,  Gal  Ackerman ,  ali  pa  je  to  ena  tvojih  fantazij ? ,  sem  se  vprašal .  Odgovor  je  tičal  v  žepu .  Nagonsko  sem  ponesel  roko  tja  in  pogladil  ček  za  500  dolarjev .  To  je  bila  prva  zgodba ,  ki  sem  jo  prodal .  Pa  čeprav  zamisel  sploh  ni  bila  moja .  Poslal  jo  je  Marc  in  se  izdajal  zame ,  ker  ve ,  da  sam  nikdar  ne  bi  naredil  česa  podobnega .  A  najpomembnejše  je ,  da  sem  prav  zaradi  njega  zdaj  lahko  plačal  prve  stroške .

34 - 10 ,  56  Woodride ,  Manhattan  ( 212 )  5148741

Zasmejal  sem  se .

Ko  sem  nehal ,  je  položil  beležnico  na  mizo  in  rekel .

Z  olajšanjem  sem  pomislil  na  ček  Atlantic  Monthlyja .

Pa  je .  Pika .  Zadnja .  Razočarali  so  ga  svet ,  politika ,  ljudje ,  književnost  in  izginil  je  s  površja  zemlje .  To  je  čista  resnica .  Lahko  si  prepričan ,  da  bi  drugače  še  slišala  zanj .

Ne ,  je  smeje  rekla  Teresa .  Ampak  imela  bom  otroka .  Mojemu  fantu  je  ime  Umberto .  Italijan  je .

Ben  jo  je  nekoliko  začudeno  pogledal :

Še  nekaj  je ,  Benjamín ,  nekaj  nenavadnega .

Ne  razumeš  me .  Tam  se  ne  počutim  dobro .  Počutim  se  zavrnjeno ,  ne  morejo  me  niti  videti ,  ker  sem  brez  prebite  pare .  Niti  vedo  ne ,  za  koliko  dni  dolgujem .  Prenašajo  me  le  zato ,  ker  je  lastnik  v  partiji  in  ker  sem  noseča ,  ampak  zaradi  njegove  žene  je  moje  življenje  nemogoče .  Prisilila  me  je ,  da  sem  se  preselila  v  sobo  brez  oken ,  kjer  je  videti  skoraj  samo  razmajano  posteljo ,  v  zameno  pa  moram  pomagati  pri  kuhi  in  čistiti .  Čeprav  ni  ničesar ,  kar  je  treba  narediti ,  si  zmeraj  kaj  izmisli .  To  počne ,  da  bi  me  zatirala .  Ne  prenese  pogleda  name .

Kako  veš ?

Takrat  jo  je  Ben  vprašal ,  kje  je  našla  takšno  ime .

Ampak  ti  veš ,  kakšen  je  v  resnici ?

Pozvali  so  ga  v  pisarno ,  kjer  je  sedel  uslužbenec  sindikata  UGT .  Ben  mu  je  pokazal  svoje  in  Teresine  papirje .  Ko  mu  je  povedal ,  da  nista  poročena ,  ga  je  tip  zarotniško  pogledal  in  z  gnusnim  nasmehom  rekel :

To  nista  moja  starša ,  sem  rekel ,  zroč  v  Bena  in  Lucío .  Moja  starša  sta  vidva .  Ko  sem  to  povedal ,  sem  se  počutil  zelo  mirnega  in  minilo  me  je  siljenje  na  jok .  Verjetno  je  bilo  njima  huje  pri  srcu  kot  meni .  Benu  sem  vrnil  fotografijo ,  ker  nisem  vedel ,  kaj  naj  počnem  z  njo .  Dal  mi  jo  je ,  to  je  bilo  očitno ,  da  bi  jo  obdržal ,  vendar  si  tega  ni  upal  reči .  Naposled  je  prikimal :

Sedem

Videl  sem  jo  osebno  in  ničesar  ne  zamujaš ,  Ness ,  mu  je  Frank  segel  v  besedo .  Ne  govorim  o  njenem  videzu ,  to  je  stvar  posameznika .  Ni  pa  mi  bil  všeč  način ,  kako  je  gledala ,  niti  podoba  pokorne  samice ,  s  katero  se  je  predstavljala  navzven .  Nisem  ji  zaupal  in  ona  je  to  opazila .  Gledala  me  je  sovražno ,  zavedala  se  je ,  da  mene  ne  bo  preslepila .  Nielsa  mi  je  bilo  žal .  Z  ženskami  skoraj  ni  imel  nobenih  izkušenj ,  pa  ji  je  padel  v  kremplje  kot  jagenjček .

Aalvand  je  v  Brooklynu  znova  pristal  marca  . . .

Da  se  je  ženska  pojavila  surovo  umorjena  v  parku ,  je  naglo  prvi  odgovoril  Frank ,  bila  je  Jaclyn  Fox  . . .

34 - 10 ,  56  Woodride ,  Manhattan .  Tel.  ( 212 )  514 - 8741

Gal !

Cigareto  ugasne  v  trikotnem  kovinskem  pepelniku .

Po  resnici ?

Kakor  hočeš ,  reče  Marc  in  skomigne  z  ramami .

Mislim ,  da  se  obnašam  kot  najstnik ,  ampak  v  resnici  . . .

Kar  boš  rekel ,  je  odvrnila .

Veliko .

Vznemirjeno  je  obstala .

Naj  pogledam .

Zaprla  je  knjigo ,  si  nekaj  časa  ogledovala  naslovnico ,  potem  pa  mi  jo  je  vrnila ,  ne  da  bi  kaj  rekla .  Roko  je  položila  na  mizo ,  z  rahlo  razmaknjenimi  prsti .  Približal  sem  svojo  roko ,  katere  koža  je  dosti  temnejša ,  drhteča  žival ,  ki  se  počasi  približuje  drugi .  Nežno  sem  ji  jo  stisnil .  Znova  sem  ji  postavil  isto  vprašanje  kot  takrat ,  ko  sva  stala  pred  vodnjakom .

Navdušena  sem  nad  razgledom ,  je  nasmejano  rekla .

Neka  podoba  mi  je  za  zmeraj  ostala  vsajena  v  spomin ,  nobena  druga  je  nikdar  ni  mogla  izbrisati .  To  se  mi  je  redkokdaj  zgodilo .  Soba  je  bila  v  temi  in  skozi  okno  je  pronical  posreden  odsev  mesečine ,  ledena  svetloba ,  ki  je  z  izjemno  natančnostjo  orisovala  obliko  njenega  telesa .  Naslonila  se  je  nazaj ,  zelo  počasi ,  vabljivo ,  da  bi  jo  poljubil  na  vrat .  Močno  me  je  držala  za  roko .  Njene  oči  so  se  bleščale  v  poltemi .  Povlekla  me  je  k  sebi ,  zelo  počasi ,  nežno ,  in  od  mene  ni  niti  za  hip  odmaknila  oči .  Nisem  še  prodrl  vanjo ,  ni  še  približala  svojih  ust  k  mojemu  spolovilu .  Potem  se  ga  je  le  rahlo  dotaknila  z  jezikom  in  kožo  svojih  ust  ovila  okrog  kože  na  konici  mojega  uda ,  vendar  v  mojem  spominu  ni  pustila  za  zmeraj  prav  te  čutne  zaznave  ali  trenutka ,  v  katerem  me  je  vaginalni  sok  vabil ,  naj  zdrsnem  vanjo .  Bil  je  trenutek  pred  tem .  Oblika  njenih  prsi  se  je  izrisovala  z  vso  razločnostjo ,  kot  pri  postavi ,  narisani  z  grafitnim  svinčnikom .  Spustila  je  mojo  roko  in  s  svojo ,  s  katero  je  vodila  vse  premike  mojega  telesa ,  segla  k  mojemu  udu  in  ga  objela  z  neskončno  nežnostjo .  V  tistem  trenutku  sem  oblebdel  v  zraku ,  na  poti  k  njenemu  telesu .  Toplota  njene  kože  se  je  prienačila  toploti  moje .  To  je  bilo ,  prav  ta  prilagoditev  toplote ,  celica  za  celico ,  njen  epitel ,  ki  se  je  prilagodil  mojemu .  Tedaj ,  sem  doumel  pozneje ,  se  je  moja  usoda  za  zmeraj  povezala  z  njeno .

Po  koncu  vojne ,  je  nadaljeval  Pietri ,  nisem  slišal  več  niti  za  Tereso  niti  za  Alberta  niti  za  nikogar  drugega ,  in  tega  sem  se  razveselil ,  kot  boš  ugotovil  v  primernem  trenutku .  Se  pravi ,  ničesar  nisem  vedel ,  dokler  se  nekega  dne  Alberto  Fermi  ni  nenadejano  prikazal  tu ,  v  Certaldu .

Medtem  ko  sem  ga  poslušal ,  je  nekaj  čedalje  bolj  zbujalo  mojo  pozornost ,  je  rekel  Lewis .  Zakaj  se  je  Pietri  vsakič ,  ko  je  omenjal  Vod  smrti ,  tako  vznemiril ?  Naposled  sem  ustrelil  naravnost  z  vprašanjem ,  kaj  točno  se  je  zgodilo  pri  kapeli  Santa  Quiteria .  Pietri  je  zamahnil  z  desnico ,  kot  bi  odmaknil  pajčevino ,  in  zapičil  vame  oči ,  iz  katerih  so  sijale  oči  smrti ,  ter  izpljunil  te  besede :

Tega ,  kar  sem  pravkar  priznal ,  je  naposled  rekel ,  nisem  nikoli  nikomur  povedal .  Saj  ne  da  obžalujem ,  samo  razkril  sem  nekaj  zelo  skritega .  In  zdaj ,  ko  sem  začel ,  ugotavljam ,  da  bi  mi  bilo  všeč ,  če  bi  me  poslušali  do  konca .  Po  drugi  strani  se  popolnoma  zavedam ,  da  vas  nimam  pravice  prositi  česa  takšnega .  Dejstvo ,  da  sva  bila  oba  pripadnika  brigade ,  mi  ne  daje  nobene  prednostne  pravice .

Ves  kraj  je  poln  takšnih  skrivališč .  Ko  smo  bili  majhni ,  smo  se  pogosto  sem  prihajali  igrat .  Predstavljajte  si ,  za  otroka  ni  nič  bolj  navdušujočega  in  skrivnostnejšega .  Drznil  bi  si  trditi ,  da  sem  v  vsakem  kotičku  gozda  pustil  kakšen  spomin .  To  je  simboličen  kraj .  Tukaj  človek  marsikaj  stori  prvič .  Tedaj  so  bile  vse  kapelice  nedotaknjene .  Ko  sem  se  vrnil  v  gozd  San  Vivalda  po  vojni ,  je  bila  polovica  porušenih .  Po  eni  strani  sem  se  razveselil .  Preteklosti  ni  mogoče  spremeniti  in  rane  v  kamnih  so  me  spominjale  na  moje .  Sledite  mi .

Čigav  je ?

Saj  vem ,  da  je  to  domišljijska  podobnost ,  ampak  pogled ,  ki  ga  ima  človek  od  tod ,  me  spominja  na  Santo  Quiterio .  Marsikdaj ,  kadar  ne  morem  priklicati  sna ,  sedem  v  tovornjak ,  in  tako  je ,  kot  bi  podoživljal  tisto  noč .

V  Las  Vegas .

Ness  . . .

Ja ?

Skomignil  sem  z  ramami  in  ga  vprašal ,  koliko  hoče  za  Čudežno  svetilko .

IN  LJUBEZENSKO  SPOROČILO

V  ponedeljek ,  29.  aprila  ob  13.30  uri  so  na  policijski  postaji  83  v  Brooklynu  prejeli  anonimen  telefonski  klic ,  ki  je  prijavljal  najdbo  trupla  novorojenčka  ob  smetarskem  zabojniku  v  Bushwicku ,  enem  najrevnejših  predelov  Brooklyna .  Klic  je  prihajal  iz  telefonske  govorilnice ,  ki  stoji  pred  trinadstropno  zgradbo  na  ulici  Cornelia  12 .  Poročnik  Nicholas  J.  Deluise ,  načelnik  detektivov  policijske  postaje ,  je  takoj  poslal  agenta  Kennetha  Payuma  in  Maureen  Smith  na  kraj  dogodka .  V  zabojniku  je  bila  rumena  plastična  vrečka .  Ko  sta  jo  agenta  odprla ,  sta  v  njej  našla  truplo  novorojenke .  “ Telo  so  ovili  zelo  skrbno , ”  je  izjavila  agentka  Smith  in  potrdila ,  da  je  odgovorni  delo  opravil  » brezhibno « .  Deklica  je  bila  oblečena  v  rožasto  pižamo  in  povita  v  plenico .  Odeta  je  bila  v  belo  odejo ,  kamor  so  z  buciko  pripeli  sporočilo .  » Žal  prejmemo  veliko  tovrstnih  opozoril , «  je  pripomnil  poročnik  Deluise .  » Takšne  stvari  se  dogajajo . «

Oče  me  položi  na  mojo  brisačko  in  steče  proti  morju .  Ko  mu  voda  sega  do  bokov ,  se  gladko  požene  v  vodo  in  mama  se  spet  zatopi  v  svojo  knjigo .  Grebeni  valov  prihajajo  v  urejenih  vrstah ,  oblikujejo  doline ,  med  katerimi  na  trenutke  izgine  očetova  postava .  Ne  morem  odmakniti  pogleda  od  njegove  glavice ,  ki  je  čedalje  manjša ,  dokler  je  sploh  več  ne  vidim .  Čutim  paničen  strah ,  da  se  ne  bo  vrnil ,  da  ga  je  pogoltnilo  morje .  Pogledam  mamo ,  a  pri  njej  ne  vidim  niti  najmanjšega  znaka  za  preplah  in  to  me  pomiri ,  čeprav  je  nekaj  vendarle  morala  opaziti ,  ker  si  je  snela  sončna  očala  in  se  mi  smehlja ,  češ  nič  ni  narobe .  Imam  njeno  fotografijo ,  posneto  prav  na  tisti  plaži ,  na  kateri  zre  v  kamero  z  očali  v  roki ,  v  istih  kopalkah ,  potiskanih  z  rožami  in  morskimi  vetrnicami ,  ki  so  tako  drugačne  od  njene  kože .  In  nohti  na  nogah ,  polakirani  z  živordečo  barvo ,  ki  jo  vidim  povsem  razločno ,  čeprav  je  fotografija  črno - bela .

Bodi  prijazen  in  to  odnesi  v  mojo  pisarno .

Boya  in  Orlanda .  Poznaš  ju .  Boksarja ,  ki  vsako  popoldne  prihajata  igrat  biljard .

Boljše  bo ,  da  ga  odneseva  gor  v  njegovo  sobo .  Si  bil  kdaj  zgoraj ?

Enajst

CONEY  ISLAND

Dragi  Jako !  Brodnik  ( Nautilus )  sodi  v  družino  mehkužcev  kot ,  denimo ,  vongole  in  ostrige ,  le  da  ima  njegova  školjčna  lupina  zelo  dovršeno  obliko ,  zlasti  pa ,  Jako ,  ga  je  zelo  redkokdaj  mogoče  videti .  Njegov  naravni  življenjski  prostor  so  južna  morja ,  predvsem  Indijski  ocean ,  v  manjšem  obsegu  pa  tudi  Pacifik .  Brodnik  živi  v  notranjščini  spiralne  lupine ,  ki  ima  notranje  stene  prekrite  z  biserno  matico .  Zlasti  zanimiva  je  različica  ( ali  podvrsta )  brodnika ,  znana  kot  » papirnati  brodnik « ,  ki  sodi  v  rod  argonavtov .  Vedeti  moraš ,  da  se  tako  imenujejo ,  ker  samice  ( ne  pa  tudi  samci )  prebivajo  v  notranjščini  poročne  sobe ,  katere  sestava  je  nenavadno  podobna  papirju .  Mogoče  ne  veš ,  od  kod  prihaja  ime  argonavt .  Pa  poslušaj :  kot  toliko  drugih  prihaja  iz  grške  mitologije .  To  ni  pravi  prostor  za  pripovedovanje  o  njej ,  vendar  se  zgodba  navezuje  na  pomorsko  popotovanje ,  ki  ga  je  opravil  junaški  Jazon ,  ko  je  šel  na  lov  za  tako  iskanim  zlatim  runom .  Nekega  dne  ti  jo  bom  povedal .  Brodniki  so  potemtakem  dovršena  vozila ,  ki  premeščajo  svoje  potnike  po  največjih  globinah  morskega  brezna .  Ni  nenavadno ,  da  je  Jules  Verne  izbral  tako  čudovito  zveneče  ime  za  podmornico ,  na  krovu  katere  je  tvoj  občudovani  kapitan  Nemo  izvedel  dvajset  tisoč  milj  potovanja  pod  morjem .

Jako  –  ena  izmed  Dionizovih  pojav .  Bilo  je  hkrati  ime  in  vabljenje  z  vzklikom ,  s  katerim  so  pozdravljali  božjega  otroka  v  Elevzinskih  misterijih .  Jako  in  Bako  sta  bila  izraza  istega  božanstva ,  čeprav  po  drugi  strani  domnevajo ,  da  je  bil  Bako  drugačen  od  Dioniza .  Kar  se  tiče  Jaka ,  bil  je  Perzefonin  sin  in  ni  bil  le  Demetrin  ljubimec ,  ki  ga  omenjajo  v  orfičnih  zgodbah ,  temveč  tudi  skrivnosten  otrok ,  ki  se  je  z  gnusom  smejal  v  trebuhu  svoje  matere ,  Baubo .

Toliko  tega  je ,  da  ne  vem ,  kje  je  končalo .  David  ni  pustil  pisnih  dokazov  o  najinih  obiskih  javne  knjižnice  na  Mermaid  Avenue  ( Sirenini  aveniji ,  kjer  je  bil  tudi  Cooperjev  kotiček )  niti  v  arhivih  časopisov  Brooklyn  Daily  in  Coney  Island  Times ,  ki  sta  oba  izhajala  na  otoku .  Prav  tako  se  nikoli  ne  navezuje  na  tekmovanja  za  Miss  Brooklyn ,  ki  so  jih  vsako  poletje  prirejali  v  klubu  Club  Atlantis ,  in  sicer  prav  Brooklyn  Eagle .  Domnevam ,  da  sem  pozabil  veliko  stvari ,  druge  so  mi  v  spominu  komajda  pustile  kanec  meglice .  Nadjo  vodim  na  mesta ,  kjer  je  bilo  zame  kaj  pomembnega ,  a  tega  ni  več ,  in  ko  zrem  v  stanovanjski  blok ,  veliko  samopostrežno  ali  bančno  podružnico ,  ji  povem ,  kaj  je  bilo  včasih  tam .

Kdor  se  približa  Coney  Islandu ,  naj  bo  po  kopnem  ali  z  morja ,  najprej  zagleda  kovinski  stolp  Skoka  s  padalom .  Njegov  obris  spominja  na  Eifflove  strukture ,  čeprav  ima  rahel  nadih  naftne  vrtine ,  hkrati  pa ,  zaradi  nagiba  jeklenih  lističev ,  ki  ga  kronajo ,  spominja  na  atomsko  gobo .  Iz  široke  osnove ,  zgrajene  v  slogu  art  deco ,  vznika  železno  steblo ,  ki  se  z  vzpenjanjem  pod  nebo  tanjša ,  ko  pa  doseže  svojo  najvišjo  točko ,  se  razcveti  v  dvanajst  štrlin ,  ki  se  v  krivulji  nagibajo  navzdol .  Na  vsakem  izmed  njih  je  pripeto  skrbno  preganjeno  svileno  padalo .  Stolp  so  izdelali  v  tridesetih  letih ,  uporabljalo  ga  je  vojaško  letalstvo ,  predstavljal  je  zadnji  preizkus ,  s  katerim  so  se  morali  soočiti  rekruti ,  preden  so  se  s  padalom  pognali  ven  iz  letala .  Za  Svetovno  razstavo  ( 1939 - 1940 )  so  ga  premestili  v  New  York ,  ko  pa  so  razstavo  podrli ,  so  sklenili ,  da  ga  bodo  dokončno  namestili  na  Coney  Islandu ,  kjer  danes  stoji  na  najimenitnejšem  kraju .  Deluje  pa  tako :  ko  uporabnik  s  padalom ,  pripetim  na  hrbet ,  sedi  v  oklepnem  sedežu  ob  vznožju  stolpa ,  ga  začnejo  dvigati  s  šestimi  kabli .  Ko  se  sedež  povzpne  na  vrh  stolpa ,  se  sproži  naprava ,  ki  povzroči  prosti  pad .  Čez  nekaj  sekund  se  v  zraku  razpre  kupola  belo - oranžne  barve .  Spust  ublažijo  zatezni  kabli .  Čeprav  je  pod  spodnjo  ploščadjo  mogočen  blažilni  sistem ,  je  moč  padca  skoraj  tako  silovita ,  kot  da  bi  človek  skočil  iz  letala .  To  je  nevarna  zabaviščna  zgradba ,  na  kateri  se  utegnejo  pripetiti  vsakovrstne  napake  in  nepredvidenosti .  Neredko  se  zgodi ,  da  se  tkanina  zapne  za  kovinsko  ogrodje ,  tako  da  padalci  potem  silovito  nihajo  po  zraku ,  dokler  varnostniki  ne  splezajo  do  njih  in  jih  osvobodijo .  To  so  nevarne  reševalne  akcije ,  in  ker  potekajo  na  očeh  občinstva ,  je  jasno ,  da  si  le  maloštevilni  gledalci  upajo  preizkusiti  srečo .

Postal  je  nor  nanjo  . . .

Portoričan  mi  je  pokimal  v  pozdrav ,  stopil  za  Otera ,  se  naslonil  na  steno ,  kot  da  bi  bil  njegov  osebni  stražar .  Frank  je  raztrgal  ovoj  in  s  palcema  odprl  pločevinasto  zapiralo .

Kje  naj  začnem ? ,  je  zamomljal  med  okušanjem  dima .

Kaj  pa  naj  jaz  naredim ?

Skoraj  nikoli .  V  prvi  sezoni ,  preden  sta  šla  na  potovanje ,  sem  jo  mogoče  videl  v  vsem  času  trikrat  ali  štirikrat .  Marsikatero  noč  Gal  ni  prišel  v  svojo  sobo .  Predstavljam  si ,  da  je  ostal  v  Brighton  Beachu .

Zanj  je  bilo  zelo  pomembno ,  da  je  ohranjal  svojo  španščino .  To  je  bila  njegova  edina  vez  s  preteklostjo .  Ti  res  nikoli  ni  govoril  o  tem ?

Zamisel  je  bila  Lucíina ,  saj  je  bila  družinska  jezikoslovka ;  znala  je  štiri  ali  pet  jezikov ,  s  katalonščino  vred ,  ki  se  jo  je  naučila ,  preden  se  je  javila  v  mednarodne  brigade .  Gal  mi  je  povedal ,  da  se  je  prav  Lucía  tako  zelo  trudila ,  da  bi  Gal  govoril  popolno  španščino ,  in  ga  je ,  ko  je  bil  še  čisto  majhen ,  poslala  k  Leonorinemu  pouku .  Leonor  je  bila  v  času  republike  učiteljica  na  državni  šoli  v  Salamanci  in  je  imela  poslanstvo  poučevanja  v  krvi .  Imela  je  zasebne  ure  za  otroke  španskih  priseljencev  in  beguncev .

Ganil  me  je  način ,  kako  so  se  poklonili  spominu  na  pokojno .  Ko  sem  to  povedal  Marcu ,  mi  je  pojasnil ,  da  obveznost  zaveze  k  tišini  ni  nepreklicna ;  kdor  hoče ,  lahko  vstane  in  povzame  besedo ,  čeprav  tisti  dan  tega  ni  storil  nihče .  Tisto  je  bila  prevladujoča ,  trdna ,  neskončna  tišina  in  potruditi  sem  se  moral ,  da  sem  se  ji  prilagodil .  Drugače  od  mene  je  bila  Nadja  umirjena ,  sedela  je  na  robu  klopi  s  pogledom ,  ki  se  je  izgubljal  onkraj  oken .  V  nekem  trenutku  mi  je  naposled  uspelo ,  da  sem  se  prepustil  ovijanju  tišine  in  izgubil  občutek  za  čas .  Čutil  sem ,  da  lebdim  sam  v  sebi .  Moja  glava  se  je  premeščala  v  druge  kraje ,  me  vlekla  na  drugačne  časovne  ravni .  Od  časa  do  časa  sem  se  zbistril  in  pogledal  Nadjo .  Še  naprej  je  bila  pogreznjena  sama  vase .  Čez  ne  vem  koliko  časa  sem  opazil ,  da  se  ji  obraz  spreminja .  Namrščila  se  je ,  kot  da  bi  sprejela  neko  odločitev ,  vstala  in  se  spustila  do  središča  kapele .  Namenila  se  je  tja ,  kjer  je  stal  brat  Alice  Keaton ,  in  pokazala  na  violino .  Rdečelasec  je  prikimal .  Zunaj  je  začelo  rahlo  deževati  in  pršilo  je  po  okenskih  šipah .  Nadja  je  vzela  violino  iz  kovčka  in  zaigrala  zelo  milo  skladbo ,  za  katero  se  je  zdelo ,  da  je  kot  podaljšek  tišine .  Ljudje  niso  spreminjali  drže ,  in  ko  je  glasba  ugasnila ,  je  bilo ,  kot  da  se  v  resnici  tišina  ne  bi  nikoli  presekala .  Ko  je  šla  mimo  Alicinega  brata ,  je  ta  vstal  in  ji  segel  v  roko .  Namesto  da  bi  spet  sedla  k  meni ,  se  je  Nadja  namerila  proti  izhodu  in  me  počakala .

Zakaj  nista  nikoli  zaživela  skupaj ?

Prosim ,  nikar  mi  ne  postavljaj  vprašanj ,  na  katera  ne  znam  odgovoriti .

[ marec  1969 ]

V  New  York  je  prišla  s  šestnajstimi  leti .  Njena  mati  je  umrla  nekaj  mesecev  prej  v  prometni  nesreči  v  lozanskem  predmestju ,  ona  in  njen  oče  pa  sta  ostala  sama ,  pogreznjena  v  razrvano  bolečino .  Bernard  Constantine  je  bil  industrijski  inženir ,  in  ko  ga  je  doletela  tista  tragedija ,  mu  je  šef ,  ki  je  bil  tudi  njegov  najboljši  prijatelj ,  rekel ,  da  je  najboljše ,  se  loti  vodenja  pisarne  v  New  Yorku ,  katere  direktor  se  je  že  nekaj  časa  želel  vrniti  v  Švico .  Moral  bo  delati  60  ur  na  teden ,  to  pa  mu  bo  pustilo  le  malo  časa  za  razmišljanje .  To  in  pa  dejstvo ,  da  bo  tako  daleč  od  vsega ,  kar  bi  ga  lahko  spominjalo  na  njegovo  ženo ,  mu  bo  pomagalo ,  da  bo  prenesel  izgubo .  Monsieur  Bernard  in  njegova  hči  sta  se  vselila  v  dupleks  na  Upper  West  Side .  Sylvie  se  je  vpisala  na  UNIS ,  mednarodno  šolo  Združenih  narodov ,  kjer  je  naredila  maturo .  Potem  se  je  vpisala  na  Vassar  College .  V  zadnjem  letniku  študija  se  je  prijavila  na  seminar  fotografije  Demetrie  Martin ,  slovite  harlemske  fotografinje .  Sylvie  se  je  do  ušes  zaljubila  vanjo ,  a  Demetria  je  usmerila  strast  svoje  študentke  v  pravo  smer ,  v  fotografijo .  Leto  dni  je  delala  projekt  o  črncih  v  New  Yorku .  Fotografirala  je  vse ,  kar  je  imelo  tudi  najmanjšo  povezavo  s  temo .  Hodila  je  na  koncerte ,  predstavitve  knjig ,  razstave ,  demonstracije ,  sojenja .  Fotografirala  je  poroke ,  verske  obrede ,  prizorišča  umorov ,  kraje ,  požare ,  nesreče .  Portretirala  je  njihove  četrti ,  njihove  praznike ,  običaje ,  trgovine ,  restavracije ,  obraze ,  telesa .  Posnela  je  na  tisoče  fotografij ,  izmed  katerih  ji  jih  je  Demetria  pomagala  izbrati  kakšnih  trideset ,  ki  jih  je  razstavila  v  The  Tribes ,  galeriji  na  Lower  East  Sideu .  Ko  je  diplomirala ,  ji  je  Demetria  predlagala ,  da  bi  delala  kot  njena  pomočnica  pri  projektu ,  ki  je  temeljil  na  fotografiranju  trupel  v  harlemskih  pogrebnih  podjetjih ;  mrtvi  vseh  starosti ,  oblečeni  v  svoja  najboljša  svečana  oblačila ,  skrbno  naličeni ,  s  spokojnim ,  praznim  izrazom ,  telesa ,  zbasana  v  podložene  krste  s  pisanimi  oblogami ;  medicinske  sestre ,  poštarji ,  košarkarji ,  glasbeniki ,  bančni  uslužbenci ,  vozniki  metrojev ,  policisti ;  žrtve  raka ,  umorjeni ;  v  belo  oblečene  deklice ,  mladostniki  s  pisanimi  kravatami ;  škratovski  obrazi  z  zlepljenimi  vekami  in  otrplimi  ustnicami .  Objavili  so  knjigo  velikega  formata ,  ki  je  bila  zelo  uspešna .  Pod  vsako  fotografijo  je  bilo  napisano  ime  pokojnika ,  njegova  starost ,  poklic ,  če  ga  je  imel ,  vzrok  smrti .  Takrat  so  začeli  Sylvie  klicati  z  vseh  strani .  Ko  je  Bernard  Constantine  začutil ,  da  ima  dovolj  moči  za  vrnitev  v  Švico ,  je  njegova  hči  sklenila ,  da  ostane  v  New  Yorku .  Podoba  prihodnjega  življenja  v  Evropi  ji  je  zbujala  grozo .  Na  Manhattnu  je  bilo  vse ,  kar  je  dajalo  pomen  njenemu  življenju .  Neznosna  se  ji  je  zdela  misel ,  da  bi  se  preselila  drugam .  Zadeve  so  postale  še  težje  zdaj ,  ko  je  spoznala  Louise  in  si  našla  suite  v  Hotelu  Chelsea .

datum  zapisa :  april  1969 . ]

Povedal  bom ,  kaj  se  je  zgodilo  sredi  zime .  Ob  tisti  priložnosti  sta  bila  v  lokalu  Moreau  in  Hughes ,  ki  sta  prišla  z  zelo  mladimi  francoskimi  slikarkami ,  ena  izmed  njih  je  bila  sama  Louise  Lamarque .  Nesložni  so  prirejali  avantgardna  srečanja  in  tisti  večer  so  napovedali  pesniški  nastop ,  katerega  namen  je  bil  šaljiv  napad  na  Vicenteja  Blasca  Ibáñeza .  Valencijski  romanopisec  je  imel  v  Hollywoodu  lep  uspeh ,  a  Nesložni  so  trdili ,  da  se  je  prodal ,  to  pa  je  bil  zanje  neodpustljiv  greh .  Na  zadnjo  steno  dvorane  sta  Guerra  in  Martínez  pritrdila  poster  s  karikaturo  Blasca  Ibáñeza .  Nad  njo  je  bilo  z  velikimi  črkami  moč  prebrati  MET  V  BLASCA .  Francoske  slikarke  so  mu  na  konico  nosu  naslikale  tarčo  z  republikanskimi  barvami .

[ Izvirno  napisano  sredi  sedemdesetih  let ,  čeprav  točen  datum  zapisa  ni  znan .  Popravljeno  in  pregledano  januarja  1992 . ]

Vsi  se  zavedamo  neizprosnosti  smrti ,  čeprav  malokdo  ve ,  kdaj  točno  bo  prišla  po  nas .  Sam  sem  izjema ,  saj  zanesljivo  vem ,  da  bom  umrl  tistega  dne ,  ko  bom  star  petdeset  let .  Pogledal  je  Alfaua  s  pričakovanjem ,  če  bi  hotel  ugovarjati ,  a  ta  je  še  naprej  pozorno  čakal  na  njegove  besede ,  tako  da  je  Mr.  T.  povzel  svojo  besedo :  Zato  sem ,  ko  sem  dopolnil  35  let ,  sprejel  odločitev ,  da  bom  praznoval  svoj  rojstni  dan  v  obratnem  vrstnem  redu ,  se  pravi ,  namesto  da  bi  slavil  leta ,  ki  sem  jih  preživel ,  slavim  leta  življenja ,  ki  mi  še  ostanejo .  Zato  število  svečk ,  ki  krasijo  torto ,  zmanjšujem ,  namesto  da  bi  ga  večal .  Ko  sem  bil  star  36  let ,  sem  upihnil  14  svečk ;  naslednje  leto  13 ;  potem  12  in  tako  naprej ,  vse  do  danes .  Mr.  T.  je  rekel ,  da  tistega  dne ,  16.  marca  1964 ,  slavi  47  let ,  tako  da  mora  upihniti  tri  svečke .  Pravzaprav ,  je  pristavil ,  sem  že  naročil  torto  za  danes  popoldan ,  čeprav ,  seveda ,  je  boljše  imeti  dve  kot  eno .

Kakšno  razmišljanje  pa  je  to ? ,  ga  je  oštel  Alfau .  Če  se  mu  je  kaj  zgodilo ,  ne  bo  mogel  odgovoriti ,  pa  naj  ga  še  tako  kličete .  Tale  prijatelj  ( ko  je  to  povedal ,  je  Alfau  s  prstom  pokazal  na  receptorja )  je  potrdil ,  da  ga  je  videl  vstopiti ,  oditi  pa  ne .  Poleg  tega  pa  je ,  še  preden  ste  prišli ,  pojasnil ,  da  ključa  ni  v  predalčku .

Brž  sem  jo  izvlekel  iz  žepa  in  jo  z  odkrito  sprednjo  stranjo  postavil  na  pult .  Sprednja  stran  je  bila  vijolična ,  na  njej  je  bil  narisan  obris  čaplje  nad  vrsto  kitajskih  črk .  Tip  jo  je  oplazil  z  očmi ,  dvignil  del  pulta  in  me  spustil  naprej .  Hotel  sem  vzeti  kartico ,  misleč ,  da  jo  lahko  obdržim ,  a  Sicilijanec  ( če  domnevamo ,  da  je  bil  Sicilijanec )  je  nanjo  naslonil  kazalec  in  mi  z  brado  pomignil  proti  rdečim  vratom .

Odrinil  sem  jih .  Ko  so  se  zaprla  za  menoj ,  sem  ostal  v  temi .  Razločiti  mi  je  uspelo  le  svetlobno  špranjo  na  koncu  hodnika .  Pretipaval  sem  se  naprej ,  se  dotikal  vlažne  stene ,  dokler  nisem  zatipal  stikala .  Pritisnil  sem  nanj .  Nekje  v  ozadju  se  je  prižgala  žarnica ,  ki  je  oddajala  zelo  medlo  svetlobo .  Tla  so  bila  v  lužah .  Nekaj  metrov  dlje  od  tam ,  kjer  sem  stal ,  je  bilo  videti ,  kot  da  je  vodna  površina  oživela .  Čofotaje  sem  se  približal .  Nenadoma  je  na  ducate  rdečkastih  pikic  prerešetalo  temo  in  hodnik  se  je  napolnil  s  predirljivim  vreščanjem .  Doumel  sem ,  da  je  gmota ,  ki  sem  jo  videl  prej ,  nekaj  ducatov  podgan ,  ki  so  se  posvečale  nečemu ,  kar  sem  zmotil .  Za  trenutek  sem  pomislil ,  da  bodo  skočile  name ,  a  njihovi  obrisi  so  šinili  skozi  prostor  v  vse  smeri  in  izginili .  Nekatere  so  stekle  med  mojimi  nogami .  Izognil  sem  se  kosu  nečesa  na  tleh ,  od  koder  se  je  širil  neznosen  smrad ,  a  rajši  nisem  hotel  izvedeti ,  kaj  je  tisto ,  zato  sem  stopal  naprej .

KOCKE  SMRTI

Alston  Hughes ? ,  sem  nejeverno  ponovil  za  njo  in  začutil ,  da  se  mi  megli  pogled .  Sylvie  me  je  prijela  za  roko  in  jo  močno  stisnila .

Tudi  nama  je  to  poslal ,  je  rekla  Sylvie .  Brez  slehernega  sporočila ,  samo  knjigo .  Menda  je  neki  njegov  znanec ,  ki  dela  na  panamskem  veleposlaništvu  v  Parizu ,  izdelal  omejeno  izdajo  za  skupinico  prijateljev ,  skupaj  šest  ali  sedem  izvodov .

Kar  pa  se  tiče  pisateljskega  ceha ,  kamor  sodim ,  je  prvo  ime  takšnega  porekla ,  povezano  z  zgodovino  naše  stavbe ,  William  Dean  Howells ,  ki  je  bival  v  apartmaju  s  štirimi  sobami  leta  1888 .  Istega  leta  se  je  tam  nastanil  častitljivi  avtor  jenkijevskega  don  Kihota ,  v  čigar  pripovedih  južnjaške  koče  nadomestijo  Mančo ,  široki  Misisipi  pa  je  s  svojim  obilnim  vodovjem  utelešenje  begotne  Guadiane .  Navezujem  se ,  kot  so  verjetno  dognali  celo  najmanj  bistri ,  na  Samuela  Clemensa ,  bolj  znanega  kot  Mark  Twain .  Neredko  je  človek  videl  ali  treznega  ali  opitega ,  v  to  se  ne  bomo  spuščali ,  avtorja  Prigode  Huckleberryja  Finna ,  kako  se  opoteka  po  baru .

Nadaljujmo  . . .  ampak ,  kam  za  vraga  sem  vtaknil  plonk  listek ?  Ga  nimaš  mogoče  ti ,  kaj ,  Burrell ?  Gotovo  ne ?  Ah ,  ne ,  prav  imaš ,  oprosti .  Tu  je  . . .  Kdo  je  zdaj  na  vrsti ?  Vladimir  Nabokov ?  Ampak  saj  sem  ga  nameraval  ošvrkniti  bolj  na  koncu .  To  si  naredil  nalašč ,  kajne ,  Burrell ?  Pa  ti  ukana  ne  bo  nič  koristila .  Vseeno  mi  je ,  kaj  porečejo  poznavalci .  Ni  človeka ,  ki  bi  lahko  prebavil  Nabokova ,  pa  konec .  Skratka ,  naredimo  vsaj  malo  reda .  Nameraval  sem  namreč  povedati  zelo  sočno  prigodo  o  Sinclairju  Lewisu .  Pripravljeni ?  Prav ,  potem  naredimo  preizkus .  Ob  neki  priložnosti  se  je  dobri  don  Sinclair  pripravljal ,  da  bo  namenil  besedo  občinstvu ,  ki  se  mu  je  že  vnaprej  predala  . . .  Pa  poglejmo :  koliko  od  tu  navzočih  vas  namerava  nekega  dne  postati  pisatelj ?  Kaj ?  Dvignite  roko ,  prosim .  Ne ,  ne  mislim  na  vas .  To  je  rekel  on  ob  tisti  priložnosti ,  Sinclair  Lewis ,  hočem  reči .  Murphy ,  daj ,  spusti  roko ,  prosim .  Ali  ne  vidiš ,  da  so  jo  že  vsi  spustili ?  Zmeraj  moraš  zbujati  pozornost .  Več  kot  polovica  navzočih  je  dvignila  roko ,  kot  ste  jo  pravkar  dvignili  vi .  Ko  je  tisto  videl ,  je  Lewis  s  pestjo  udaril  po  katedru  in  pobesnelo  vzkliknil :  Lahko  potem  izvem ,  kaj  vraga  delate  tukaj ,  namesto  da  bi  doma  pisali ?  Prigoda  ponazarja  veliko  resnico :  pisanje  je  zelo  težek  poklic .  Zelo  težek .  Naj  bo  kakor  koli ,  in  zdaj  nagovarjam  vas ,  ki  hočete  postati  pisateljčki .  Obstaja  zakon ,  ki  ga  nikdar  ne  smete  izgubiti  iz  oči :  zadnje ,  kar  si  smete  privoščiti ,  je ,  da  dolgočasite  bralca .  Ne  vem ,  zakaj  sem  to  sploh  omenil ,  ampak  nisem  hotel  pozabiti .

[ Sledi  dolg  prazen  prostor ,  s  katerim  bi  rad  zapisovalec  ponazoril  vrednost  šestdesetih  sekund  brez  besed . ]

Colm  Talbot ,  reče  zajetni .  Ponudi  mi  roko .  Oprosti ,  ampak  ne  spomnim  se  tvojega  imena .

Gal  Ackerman .

Me  povabiš  na  kozarček ? ,  me  vpraša  ona .

Marc  Capaldi ,  italijanski  Američan ,  oglaševalec ,  46  let ,  objavil  tri  pesniške  zbirke .  Dobila  sva  se  pri  njem  doma  v  četrti  West  Side .  Preden  sva  se  odpravila  ven ,  si  je  vtaknil  v  žep  eno  izmed  svojih  knjig .  Ne  vem ,  zakaj  mu  pride  na  misel ,  da  svoje  pesmi  nosi  s  seboj ,  medtem  ko  se  klati  po  tistih  črnih ,  samotnih  luknjah ,  kjer  si  obupano  poskuša  olajšati  bolečino  s  kokainskimi  kristalčki  in  drobtinami  naklonjenosti ,  ki  so  zajete  v  izlivu  kupljenega  semena .  Privlačijo  ga  kurbirski  tipi ,  čim  več  jih  je ,  tem  boljše ,  tako  kot  pajzlji ,  kamor  jih  hodi  iskat .  Preden  sva  odšla  ven ,  sva  se  pri  njem  pogovarjala  o  poeziji .  V  četrtem  ali  petem  baru  je  planil  name :

Pravkar  sva  se  spoznala .  Kako  bi  lahko  vedel ,  kaj  iščem ?

Esmeralda  se  skloni  čez  rob  pločnika  in  izpljune  slino  kot  v  dolgi ,  sluzasti  niti ,  ki  se  nikakor  ne  more  odlepiti  od  njenih  ustnic ,  kot  svetleč ,  gniloben  črv .

Gibčno  se  vzravna .

Jaz  nisem  nobena  kurba .  Jasno ?

Jaz ?

Odkriti  moraš  preostalo ,  poustvariti  ljubezensko  zgodbo ,  katere  del  je  to  pismo ,  in  jo  napisati .  Zakaj  je  ne  bi  napisal  v  Brooklynski  zvezek ?

VRNITEV  NA  FENNERS  POINT

sobota ,  10.  maj  2008 ,  9.07  a.  m.

Mimogrede :  Kako  zanimivo  je ,  kar  ste  mi  povedali  o  Cádizu !  Ničesar  nisem  vedela .  Lahko  se  vidiva  v  Madridu ,  kjer  namerava  oče  prav  tako  preživeti  nekaj  dni  in  jaz  bom  tam  z  njim .  Ampak  ker  že  moram  tja  in  zaradi  okoliščin ,  ki  jih  omenjate  o  predniku  Ralpha  Batesa ,  se  lahko  vidiva  v  Cádizu ,  če  vam  je  tako  ljubše .  Kar  vi  izberite .  Prosim  vas ,  da  mi  odslej  pišete  na  ta  novi  naslov ,  saj  na  svoj  naslov  na  univerzi  pogledam  redkeje ,  ker  se  tam  nabira  veliko  nepotrebne  pošte ,  jaz  pa  neogibno  podležem  skušnjavi  in  jo  začnem  brati .

Néstor ,  Néstor !  Mislila  sem ,  da  je  med  nama  vse  jasno ,  prijatelj  moj .  Res  lep  izgovor ,  ampak  začeli  ste  kršiti  najin  dogovor .  Ne ,  nič  nima  opraviti  z  Batesom .  Pač  pa  z  Nadjo  Orlov .  Res  ne  morete  počakati  še  nekaj  dni ?

sobota ,  17  maj  2008 ,  9.08  p.  m.

Marka  Rothka ,  pionirja  abstraktnega  ekspresionizma ,  ki  velja  v  slikarskih  krogih  za  enega  največjih  umetnikov  svoje  generacije ,  so  včeraj  našli  mrtvega  s  prerezanimi  žilami  v  njegovem  ateljeju  na  69.  ulici  East  številka  157 .  Star  je  bil  66  let .  Sodni  medicinski  izvedenec  je  potrdil ,  da  je  smrt  nastopila  zaradi  samomora  . . .

Knjigi ,  ki  sem  ju  vzel  s  seboj  tistega  dne ,  ko  sem  se  preselil  v  atelje ,  sta  bili  Strah  in  trepet  in  Rojstvo  tragedije .  Theo  se  je  smejal ,  ko  ju  je  zagledal  skupaj .  Kierkegard  in  Nietzsche  sta  antitetična  misleca .  Krščanski  mislec  in  poganski  mislec .  Nasprotno ,  dopolnjujeta  se .  Med  njima  obstaja  skrivna  sorodnost ,  sem  pomislil ,  rekel  pa  mu  nisem  ničesar .  Pred  nekaj  dnevi  mi  je  v  antikvariatu  prišla  v  roke  knjižica ,  katere  naslov  je  pritegnil  mojo  pozornost .  LEGENDA  O  SVETEM  PIVCU .  Stala  je  petdeset  centov .  Prebral  sem  jo  na  mah ,  kot  pesem ,  in  v  meni  je  pustila  usedlino  miline  in  otožnosti .  Počutil  sem  se  kot  klošar ,  ki  ima  nenadoma  veliko  denarja  in  ga  zapravlja  za  pitje ,  da  bi  čim  prej  prišel  k  Bogu ,  ki  ima  obliko  deklice ,  Thérése ,  svetnice ,  kot  on .  Ko  sem  jo  prebral  do  konca ,  sem  zajokal .  Pomoli  na  Seni ,  pariške  krčme  in  bordeli .  Omikani  ljudje ,  ki  čutijo  potrebo ,  da  komu  dajejo  svoj  denar .  Čudeži ,  ki  ne  potrebujejo  angelov .  To  je  bilo  zadnje ,  kar  si  napisal ,  Joseph  Roth .  Objavil  si  jo  v  letu  svoje  smrti ,  1939.  Prihranil  si  si  vse ,  kar  se  je  zgodilo  pozneje ,  tega  ti  ni  bilo  treba  doživeti .  Datum  me  je  spomnil  na  slike  Boba  Motherwella .  Tega  mu  nikoli  nisem  povedal .  Začudilo  me  je ,  ker  nisem  imel  nobene  posebne  vezi  z  vsem  tistim .  Špansko  vojno  sem  doživel  z  enako  tesnobnostjo  kot  drugi ,  kot  predodmev  strahot ,  ki  so  nas  čakale ,  s  srhom ,  čeprav  tedaj  ni  še  nihče  slutil ,  kaj  se  bo  zgodilo .  Vrnil  sem  se  domov ,  prežet  z  zelo  globoko  žalostjo ,  potem  ko  sem  videl  serijo ,  ki  jo  je  naslovil  ELEGIJA  ZA  ŠPANSKO  REPUBLIKO .  Še  zmeraj  včasih  zaslišim  katerega  izmed  krikov ,  ki  so  pokopani  na  platnih .

SAMOMOR .

P.  S. :  Skoraj  bi  pozabila .  Ne .  Niti  najmanjšega  pojma  nimam ,  kaj  bi  lahko  pomenilo  τπ .  Vem  toliko ,  kot  vi .  Da  ju  je  Ackerman  nekako  nameraval  postaviti  skupaj ,  ali  vsaj  tako ,  je  razumeti  iz  tistega ,  kar  sam  pravi  v  romanu .  Ampak  ker  vas  počasi  že  spoznavam ,  v  moj  prid ,  bom  prehitela  dogodke  in  vam  jo  poslala ,  ne  da  bi  čakala ,  da  me  prosite  zanjo .  Saj  že  vidim  skozi  vas .  Prosojni  ste .  V  resnici  bi  mi  bilo  ljubše ,  če  bi  prihranila  vse  do  takrat ,  ko  bi  se  končno  videla .  To  pa ,  obljubiti  mi  morate ,  da  ne  boste  več  vztrajali .  Naredila  bom  tako  kot  pri  Kaddishu ,  prosila  bom  Samantho ,  naj  jo  skenira .  Potem  pa  si  že  lahko  izmišljate ,  kar  hočete .  Nič  več  ne  bo  ostalo .

τπ

Alexander  Hamilton ,  je  rekel ,  medtem  ko  je  še  zmeraj  gladil  žolčasto  podobo  očeta  domovine ,  in  pristavil :  Namesto  njihove  pritlehne  številčnokovinske  vrednosti ,  bankovce  imenujem  po  obrazu  predsednikov :  Washington ,  1  dolar ;  Lincoln ,  5  dolarjev ;  Hamilton ,  10  dolarjev ;  Jackson ,  20  dolarjev  itd.  Najvišje  oznake  vidim  manj  pogosto .  Če  dvigneš  svojo  rit  in  stopiš  do  pulta ,  te  povabim  na  pijačo .  Zame  tekilo  sour .

Ste  se  tam  naučili  španščino ?  Hočem  reči  v  Mehiki ?

Sedel  je  za  volan ,  si  pripel  varnostni  pas  in  spustil  desni  ščitnik  za  sonce ,  kjer  je  hranil  na  pol  pokajeno  cigareto  z  marihuano ,  ki  jo  je  imenoval  ščurek .  Prižgal  jo  je  z  vijoličastim  plastičnim  vžigalnikom  in  naredil  dolg ,  globok  vdih ,  medtem  ko  je  urno  trzal  s  koleni ,  kot  da  bi  ga  tiščalo  na  stran .  Zrak  je  zadržal  v  pljučih  in  mi  podal  cigareto .  Puhnil  je  kislo  sladki  oblak  dima ,  ki  se  je  razprostrl ,  dokler  ni  do  stropa  napolnil  notranjščine  corvierja .  Vdihnil  sem .  Skalpel  iz  iridijske  platine  mi  je  po  dolgem  zarezal  v  požiralnik  in  utrl  pot  svetlobnemu  znamenju ,  ki  se  je  izvilo  ven  skozi  popek .

τπ  me  je  veselo  opazoval .

Od  kod  ga  poznaš ? ,  me  vpraša  Ojdipa  med  vožnjo .

Pynchon  in  Singer .  Shizofrenična  delitev ,  sem  rekel .  Noč  in  dan .

τπ  je  trmasto  vztrajal ,  da  moramo  vsi  zapeti  Enookega  Rileyja ,  katerega  partitura  je  zapisana  v  The  Cocktail  Party  T.  S.  Eliota .  Uspelo  mu  je ,  da  sva  si  jo  zapomnila  in  vodil  naju  je  z  udarjanjem  ritma  po  bongih :

O  tebi  govorijo ,  je  rekla  Melanie .

Nikar  ne  skrbi ,  nihče  ne  ve ,  kakšen  sem  videti .

Ostudno .  Ne  vem ,  zakaj  blagovolim  odgovarjati .

Ne ,  tudi  tega  nisem  prebrala ,  Néstor .  Večkrat  sem  povedala ,  da  moje  zanimanje  za  vse  to  ni  » literarne «  narave ,  čeprav  razumem ,  da  je  pri  vas  drugače .  Zame  Brooklyn  ni  roman .  Kar  zadeva  drugo  vrsto  dokumentov ,  o  njih  za  zdaj  rajši  ne  govorim .  Ti  so  edini  dokumenti ,  ki  so  zame  pomembni .  Moje  razmeroma  majhno  zanimanje  za  literarna  besedila  vas  ne  sme  skrbeti .  Vse  vam  nameravam  položiti  v  roke .

KLIČI  ME  BROOKLYN

Ko  pa  si  bil  notri ,  si  moral  upoštevati  njegova  pravila .  Frank  je  Oakland  vodil  po  kodeksu  nenapisanih  zakonov ,  ki  jih  je  bilo  treba  vestno  upoštevati .  Takoj  mi  je  zbudilo  pozornost ,  da  ni  skrbel  le  za  materialne  potrebe  svojih  ljudi .  Marsikateri  stalni  gost  v  Oaklandu  je  bil ,  če  uporabim  izraz  Gala  Ackermana ,  človek ,  ki  ga  je  porazilo  življenje ,  posameznik ,  ki  je  izgubil  smer  svoje  poti ,  potem  pa  se  je  tam  nenadoma  počutil  varnega .  Marsikomu  se  je  to  zgodilo :  Manuelu  Kubancu ,  Nielsu  Claussenu ,  samemu  Galu .  Tudi  meni  se  je  to  skoraj  zgodilo ,  a  sem  znal  še  pravočasno  ukrepati .  Gal  ne .  Bil  je  utrujen  od  padcev ,  ko  ga  je  lepega  dne  zaneslo  v  Oakland ,  in  za  zmeraj  je  ostal  ujet  v  njegovih  mrežah .  Ni  bilo  nekaj  hipnega .  Spočetka  mu  je  uspelo  prihajati  ven ,  se  oddaljiti ,  živeti  naprej  svoje  življenje ,  a  naposled  je  bil  to  zmeraj  kraj ,  kamor  se  je  vračal .  Njegovi  nenadni  odhodi ,  ki  sem  jih  opazil  kmalu  po  svojem  prihodu ,  ko  je  izginil  za  nekaj  dni ,  so  bili  zadnji  vzdihljaji .  Bilo  je ,  kot  da  bi  tistega  daljnega  popoldneva ,  ko  je  prvič  vstopil  tja ,  nekdo  okrog  njega  zarisal  neviden  krog .  Na  začetku  je  bil  verjetno  zelo  ohlapen ,  ko  pa  so  minevala  leta ,  se  je  krog  čedalje  bolj  ožil ,  dokler  se  v  nekem  trenutku  ni  bilo  več  mogoče  izviti  iz  njega .

To  je  bila  celovita  sprememba ,  ki  sem  jo  dobro  doumela  šele  dolgo  pozneje ,  ko  je  že  nisem  imela  več  ob  sebi ,  da  bi  se  z  njo  pogovarjala .  Kar  se  ji  je  zgodilo ,  je  mogoče  najbolj  opazno  v  njenem  odnosu  do  glasbe .  Še  naprej  je  bila  središče  njenega  življenja  kot  prej ,  ko  je  bila  še  otrok .  V  Pariz  je  prišla ,  ker  je  bila  zelo  glasbeno  nadarjena .  Njen  študij  pri  Bédieru  je  pomenil  vrhunec  številnih  let  truda .  A  položaj  ni  bil  več  povsem  takšen  kot  prej :  ambicija ,  ki  je  bila  dotlej  gonilo  vsega ,  kar  je  počela ,  se  je  razblinila .  Nadja  Orlov ,  čudežna  violinistka ,  od  katere  so  toliko  pričakovali  njeni  profesorji ,  je  izgubila  zanimanje  za  tekmovanje ,  za  boj ,  za  izjemnost .  Ni  je  več  spodbujala  misel ,  da  bi  bila  boljša  od  drugih .  Še  naprej  je  ostala  zavezana  strogi  disciplini ,  ki  ji  jo  je  zapovedal  Bédier ,  dokler  se  ni  končalo  obdobje  štipendije ,  a  sama  pri  sebi  se  je  odpovedala  misli ,  da  bi  bila  koncertantka .  Glasba  jo  je  še  naprej  tako  zanimala  kot  prej  ali  še  bolj ,  a  zdaj  je  bilo  to  zanimanje  povsem  duhovno ,  notranje .  Svet  in  njegove  nečimrnosti  niso  imeli  z  njim  nič  skupnega .

Prišli  smo  v  muzej ,  kjer  hranijo  olje  po  urah  za  obiske .  Neki  uslužbenec  palazza  nas  je  čakal  na  vratih .  Bruno  se  je  z  njim  dogovoril  prek  veleposlaništva .  Muzej  so  odprli  samo  za  nas .  Pod  uslužbenčevim  vodstvom  smo  šli  naravnost  v  dvorano ,  kjer  je  bila  Nunziata .  Bila  sem  zelo  majhna ,  da  bi  razmišljala  v  takšnih  besedah ,  ki  jih  uporabljam  zdaj ,  ko  govorim  z  vami ,  a  če  pogledam  nazaj ,  se  popolnoma  strinjam  z  Brunom .  Vredno  je  iti  na  Sicilijo  in  si  ogledati  sliko  Antonella  da  Messine .  To  je  nepozabno  doživetje .  Prenočili  smo  v  hotelu  v  središču  mesta ,  naslednjega  dne  zjutraj  pa  smo  si  znova  ogledali  sliko ,  da  bi  se  od  nje  poslovili ,  potem  pa  smo  se  takoj  podali  na  pot  nazaj  v  Rim .  Si  predstavljate ,  Néstor ,  da  človek  počne  kaj  takšnega ?  No ,  takšen  je  Bruno  Gouvy .

Na  začetku  novembra  je  moral  Bruno  odpotovati  v  Pariz ,  in  ker  je  bil  prav  takrat  moj  rojstni  dan ,  me  je  povabil ,  naj  preživim  teden  dni  v  svojem  rojstnem  kraju .  Sprehajala  naj  bi  se ,  si  ogledala  toliko  razstav ,  kot  bi  si  jih  lahko ,  hodila  na  koncerte ,  na  večerje .  Na  moj  rojstni  dan  naj  bi  šla  v  Dominique ,  Nadjino  najljubšo  restavracijo .  Stoji  na  Montparnassu  in  ima  svojo  zgodovino ,  saj  jo  je  odprl  neki  ubežnik  iz  Belorusije  nekje  v  dvajsetih  letih .  Še  preden  sem  se  lahko  odzvala ,  mi  je  Bruno  rekel ,  da  je  tudi  njemu  težko ,  ampak  morava  se  potruditi ,  ker  bi  Nadji  to  ugajalo .  Vedela  sem ,  da  ima  oče  prav ,  zato  sem  privolila .  Ko  je  nastopil  trenutek  resnice ,  sem  čutila ,  čeprav  sem  se  vnaprej  pripravila  na  to ,  da  bom  klonila  pod  bremenom  spominov .  Preden  sva  vstopila ,  se  mi  je  zameglilo  pred  očmi  in  noge  so  mi  odpovedale .  Bruno  me  je  moral  držati  čez  rame  in  me  tolažiti .  Ponovil  je ,  kar  je  povedal  po  telefonu ,  da  bi  se  Nadja ,  pa  naj  je  bila  kjer  koli  že ,  razveselila ,  da  tam  praznujeva  moj  rojstni  dan .  Sklenila  sem ,  da  bom  vstopila ,  napol  opogumljena  z  gotovostjo ,  za  katero  se  je  zdelo ,  da  jo  čuti  on .  Šef  strežbe  naju  je  prepoznal  in  naju  uslužno  pospremil  do  najine  mize .  Naša  navada  je  bila ,  da  se  obdarujemo  med  poobedkom .  Ko  so  nama  postregli  z  njim ,  je  Bruno  omenil  telefonski  pogovor ,  ko  mi  je  rekel ,  da  mi  hoče  povedati  nekaj  o  Nadji .  Zmedeno  sem  ga  gledala ,  kako  je  na  mizo  postavil  kovinsko  skrinjico .  Vprašala  sem  ga ,  ali  je  to  moje  darilo ,  in  pritrdil  je .  Preden  mi  je  povedal ,  kako  jo  je  našel ,  me  je  goreče  prosil ,  naj  je  ne  odpiram ,  dokler  ne  bom  sama  v  hotelski  sobi .

Shranila  sem  dnevnik  in  ugasnila  luč ,  čeprav  sem  vedela ,  da  ne  bom  mogla  zaspati .  Tik  spalničnega  okna  je  neonski  napis ,  ki  se  redno  prižiga  in  ugaša  vso  noč .  Zastor  puščam  dvignjen  namenoma ,  ker  me  tisto  utripanje  ne  moti ,  temveč  uspava .  Soba  je  v  prvem  trenutku  v  temi ,  v  drugem  pa  potopljena  v  sij  rdeče  in  modrikaste  svetlobe .  Zadnji  zapis ,  ki  ga  je  naredila  mama  v  svoj  dnevnik ,  mi  je  ostal  od  besede  do  besede  vtisnjen  v  spomin .  Spomnila  sem  se  datuma .  Maja  1994  sem  bila  stara  šest  let .  Pomislila  sem  na  vse  prazne  strani ,  ki  so  sledile .  Bilo  je ,  kot  da  bi  se  s  smrtjo  tistega  moža  zaprla  zelo  težka  vrata  in  pretrgal  vsak  stik  s  preteklostjo .  Zanimivo ,  kako  deluje  domišljija .  Ime  Fenners  Point  mi  je  rojilo  po  glavi .  Nikdar  nisem  slišala  za  tisti  kraj ,  prav  tako  nisem  nikoli  slišala  za  Deauville .

Naposled  je  občutek ,  ki  me  je  stiskal ,  zadobil  razločno  obliko .

Ko  sem  jo  izgubil  iz  oči ,  so  mi  besede  enega  njenih  zadnjih  stavkov  začele  vrtati  po  glavi :
