 
» Lep  dan ,  ali  ne ? «  sem  navrgel  takoj  zatem .  Po  vsej  zemeljski  obli  in  njeni  okolici  namreč  slovim ,  da  sem  eden  najbolj  komunikativnih  ljudi  na  svetu ,  zato  sem  že  skoraj  moral  prebiti  led  prav  jaz .

Dvanajst  odstotkov  lasje .

» Človek  hoče  navzgor ! «  Tako  govorijo  vsi  psihologi ,  psihiatri  in  psihoterapevti ,  čeprav  se  v  višje  nadstropje  vozijo  z  dvigali .  Tudi  sam  sem  bil  tedaj  v  stanju ,  ko  sem  se  hotel  pomeščaniti .  Na  kmetih  nekako  ni  bilo  prostora  zame ,  zato  mi  je  tako  usodno  srečanje  še  bolj  seglo  do  korenin  srca .  In  ker  je  imela  od  prvega  trenutka  naprej  oboževana  oseba  čudovite  lase ,  na  katerih  se  je  bohotil  še  pravi  damski  klobuček ,  sem  bil  ob  srečanju  seveda  še  toliko  bolj  prevzet .

Pri  tem  sem  tedaj  v  svoji  prirojeni  zanesenosti  spregledal  dvoje :  da  je  to  čudovito  ozračje  ustvarila  pravzaprav  tašča  in  …

To  sem  moral  povedati  zato ,  ker  bo  sin  zagotovo  dejal ,  da  smo  bili  tudi  tedaj ,  ko  sem  hodil  k  moji  najdražji  v  vas ,  še  vedno  pravi  Čehi .

Pri  vsem  tem  je  treba  upoštevati ,  da  je  moja  tašča  najpametnejša  ženska  na  svetu .  Vedno  ve ,  kaj  govori .  In  ob  tem  se  tudi  zaveda  učinka  besed .

» Pazi ,  oblačno ! «  ga  je  opozorila  tašča .  Brane  se  je  na  začetku  naših  globokih  nedeljskih  pogovorov  vedno  smukal  nekje  v  bližini .  Bilo  je  videti ,  kot  da  ga  najbolj  zanima  vremenska  napoved .  A  ko  se  je  zadeva  iztekla  v  > oblačno < ,  je  zmeraj  spoznal ,  da  je  zgodba  končana  in  jo  je  brez  besed  potegnil  ven .

» Kakšne  vrste  doktor  pa  je ? «  sem  vprašal  taščo  nekega  dne ,  ko  je  doktor  odšel .  » Splošne  medicine ? «

Njegove  roke  so  bile  res  veliko  bolj  podobne  kovaškim .

In  mi  je  povedal !  Vse  po  resnici !  Zgodba  bi  lahko  imela  naslov :  Kako  je  kovač  postal  ginekolog .

Čakajoče  ženske  so  bile  zmedene  že  od  samega  čakanja  in  zato  niso  opazile ,  da  doktor  ni  pravi . 

» Hvala ,  gospod  doktor .  O ,  kako  bo  mož  vesel ! «

» Mejdun ,  ginekološka  služba  je  pa  naporna ! «  je  pozneje  komentiral  svojo  predrznost .  » Sem  mislil ,  da  je  vroče  v  kovačiji ,  a  je  v  ordinaciji  še  huje . «

A  kadar  gre  vse  lepo  po  žnorci  verjetno  je  tudi  ta  izraz  etnološki ,  izhaja  pa  iz  čevljarskih  logov  gre  stvar  hitro  komu  v  nos .  Tudi  jaz  sem  postal  nenavadno  priljubljen  pri  sosedih  v  bloku .

» Parkirnega  prostora  je  tu  na  pretek , «  ji  je  odvrnila  tašča .  » Dobro  pa  je ,  da  nihče  ne  pobira  parkirnine .  Drugače  bi  bil  tole  kar  hud  strošek . «

Tudi  meni  se  je  zdelo  malo  nerodno ,  a  si  nisem  znal  pomagati .

» To  je  zato ,  ker  si  se  pri  informacijskem  centru  tako  dobro  odrezal !  Nagrada  za  našega  ženina ! «

Kljub  tej  izjavi  je  mami  mojo  najdražjo  spustila  na  ples  in  ji  tako  omogočila  stik  z  menoj . 

» Moja  ljubezen  bo  ves  izpit  živela  s  teboj ! «  sem  ji  rekel  sam  in  ji  stisnil  roko ,  kot  bi  šla  na  morišče .  Da  je  ne  bi  preveč  motil ,  sem  ji  predlagal ,  naj  gre  v  Ljubljano  sama ,  dobila  pa  naj  bi  se  naslednjega  dne ,  ko  se  naspi .  Tedaj  je  širše  obveščanje  kar  precej  trpelo ,  saj  ni  bilo  nobenih  prenosnih  telefonov ,  pri  nas  doma  pa  smo  tudi  o  navadnem  lahko  samo  sanjali .  Naskrivaj  sem  jo  nameraval  po  izpitu  počakati  vsi  smo  bili  pač  pod  vplivom  filma  Vesna ,  tudi  najini  hčerki  je  tako  ime  jo  peljati  v  slaščičarno  na  kremno  rezino  in  nadomestiti  tudi  vse  drugo  izgubljeno .

» No ,  no ,  pojdimo  naprej !  Kot  vsi ,  boste  tudi  vi  dobili  tri  vprašanja .  Za  konec  mi ,  prosim ,  opredelite  pojem  svetobolja  v  slovenskem  prostoru ! «

» Pred  dvema  mesecema  sem  se  peljal  iz  Podgorja  v  Šmarco .  Po  poljski  poti  čez  glavno  cesto .  Na  tistem  mestu  ni  nikoli  nobenega  prometa ,  zato  vedno  močneje  pritisnem  na  plin  in  že  sem  čez  glavno  cesto .  Tako  sem  hotel  storiti  tudi  takrat .  A  glej  ga ,  hudiča ,  takrat  pa  je  vendarle  bil  na  cesti  nek  drug  avtomobil !  Imel  sem  strašansko  smolo .  Sprednji  del  avta  mi  je  skrajšal  za  celih  dvajset  centimetrov . «

» Saj ,  saj , «  je  nadaljeval  tast .  » Tudi  mene  močno  skrbi ,  kaj  bo  s  tole  našo  Olimpijo .  Vsak  konec  tedna  obljublja  zmago ,  ko  pa  pride  nedelja ,  tekmo  izgubi  ali  igra  neodločeno .  Zdi  se  mi ,  da  bi  bil  že  čas ,  da  bi  dobili  tak  kader ,  da  bi  zmagoval  vsako  nedeljo .  Po  mojem  je  trener  zanič .  Zadnjič  je  govoril  po  televiziji .  Že  od  daleč  se  mu  vidi ,  da  nima  pojma  o  žogobrcu . «

» Tudi  meni  se  zdi ,  da  me  je  stari  pri  matematiki  zakoličil  popolnoma  brez  potrebe , «  je  nadaljeval  moj  bodoči  svak  Brane ,  ki  je  tedaj  hodil  še  v  šolo .  » In  to  samo  zato ,  ker  nisem  znal  na  pamet  Pitagorovega  izreka .  Lepo  vas  prosim ,  komu  pa  je  treba  danes  še  znati  tak  izrek !  Napisan  je  v  vsaki  knjigi .  Dudlanje  na  pamet  mi  gre  najbolj  na  živce . «

Po  kosilu  sem  svoji  najdražji  zaupal ,  da  sem  omaro  že  rezerviral ,  vendar  še  ni  nikjer  rečeno ,  da  me  bo  počakala .

» Žal  sem  jo  moral  oddati  drugi  stranki ! «  mi  je  povedal  prodajalec  hladnokrvno .

Ko  sem  začel  zahajati  v  Kamnik ,  sem  bil  precej  suh .  Pod  očmi  sem  stalno  imel  podočnjake ,  lica  precej  udrta  in  bleda ,  hlače  pa  so  letale  okoli  mene  kot  cunje  okoli  kola  za  ptičje  strašilo .  To  stanje  se  mi  je  na  začetku  še  nekoliko  poslabšalo ,  kajti  neprespane  noči  so  vendarle  pustile  svoje  sledi .

» Poglej ,  nalašč  sem  ocvrla  malce  več ,  ker  vem ,  da  je  tebi  moje  cvrtje  še  posebej  všeč .  Zdaj  pa  mi  menda  ne  boš  dal  košarice  in  tega  ne  boš  pojedel  do  konca . «

To  je  pomenilo ,  da  bi  morala  shujšati  za  celih  dvajset  kilogramov .  Sam  do  tistega  časa  nisem  premišljeval  o  tem ,  ali  je  dobro  imeti  sto  ali  osemdeset  kilogramov .  Bil  sem  pač  tako  navdušen  nad  svojo  taščo ,  da  sem  ji  želel  ustreči  v  vsem ,  tudi  pri  višanju  in  nižanju  teže .

Potem  je  na  lepem  počilo .

Tako  sem  se  počutil  tudi  tistega  dne ,  ko  sem  ponovno  srečal  enega  od  bolj  zoprnih  ljudi  iz  bloka .  Z  nobenim  razen  z  menoj  se  ni  kaj  dosti  pogovarjal ,  vedno  je  imel  pripombe ,  rad  je  človeka  špiknil  na  tistem  mestu ,  kjer  je  bil  najbolj  občutljiv .

» Pravzaprav  si  na  kobili ! «  je  nameril  svojo  puščico  proti  moji  najdražji .

» Pravzaprav  na  gnoju ! «  je  dodal  in  se  zraven  neokusno  zakrohotal . 

Pred  vrati  je  bil  tisti  zoprn  človek  iz  bloka .

Ker  sem  bil  na  to  opozorjen ,  sem  nekajkrat  popazil ,  če  se  res  tako  dosledno  poljubljata  v  slovo  in  prihod .

» Ja ,  ampak  to  moram  povedati ! «  se  ni  dala  zaustaviti  tašča .  » Gre  za  veliko  nesrečo  pred  našim  blokom . «

Tast  si  je  začel  slačiti  nogavice  in  hlače  ter  se  preoblačiti  v  domačo  obleko .  Že  od  daleč  je  bilo  videti ,  da  mu  je  bilo  popolnoma  vseeno ,  ali  je  sosedova  Mojca  noseča  ali  pa  ima  že  tri  odrasle  otroke .

» Že  dobro ,  že  dobro ! «  jo  je  ustavil  tast .  » Pa  je  tisti  na  tleh  še  dihal ? «

» Vidiš , «  je  bila  presenečena ,  » na  to  pa  nisem  bila  niti  pozorna .  Počakaj ,  gotovo  se  bodo  ponoči  spet  javili  in  ti  bom  na  to  lahko  odgovorila  jutri . «

A  duhovi  se  niso  prav  nič  ozirali  na  tasta .  Naslednjo  noč  so  spet  prišli .

Tiste  dni  smo  se  pogovarjali  samo  o  duhovih .  Na  koncu  smo  ugotovili ,  da  mora  biti  v  njuni  spalnici  nekaj  vendarle  narobe .  Pomagalo  ni  niti  to ,  da  se  je  Brane  začasno  preselil  v  kuhinjo .  To  je  naredil  samo  zato ,  ker  je  bil  sam  najbližje  omaram  in  bi  se  lahko  meni  nič  tebi  nič  zgodilo ,  da  bi  kdaj  ponoči  duhovi  preprosto  poskakali  nanj . 

» Kako  bi  bilo ,  če  bi  kupila  nove  omare .  Take ,  do  stropa ! «  Kot  vodnarka  je  bila  vedno  zagovornica  prestavljanja  pohištva  in  nabavljanja  novega .

Sam  sem  imel  na  srečo  ob  sebi  vsaj  njeno  kopijo .  V  obliki  moje  najdražje  seveda .  Ne  glede  na  to ,  da  bodo  naslednje  vrstice  nekoliko  napisane  proti  moji  idealni  tašči ,  moram  vendarle  povedati ,  da  se  je  moja  najdražja  kljub  vsemu  na  lepem  vendarle  nenavadno  dobro  znašla  tudi  za  štedilnikom . 

Ko  sem  se  vrnil  v  taščino  stanovanje ,  je  moja  najdražja  takoj  visoko  dvignila  nos .

» Tukaj  pa  nekaj  smrdi !  Ali  si  bil  v  bifeju ,  kjer  so  veliko  kadili ?  Če  bi  bila  jaz  predsednica  države ,  bi  vsem  takoj  prepovedala  kajenje , «  nam  je  oznanila  brezkompromisno .  Njena  odločnost  mi  je  bila  všeč  od  samega  začetka ,  zato  ji  tudi  tokrat  nisem  oporekal .  Izgovoril  sem  se ,  da  je  veliko  kadil  sodelavec  ob  meni .  » Temu  se  reče  pasivno  kajenje .  Če  imaš  takega  sodelavca ,  je  v  bistvu  ogroženo  tudi  tvoje  zdravje .  Pfuj ,  kakšna  gnusoba ! «

Potem  sem  nekega  dne  prižgal  cigareto  kar  v  stanovanju .  Tašče  ni  bilo  doma ,  žena  je  bila  v  službi ,  tast  pa  je  prav  dan  pred  tem  sprejel  enega  od  svojih  sodelavcev ,  kateremu  sta  obe  ženski  jasno  in  glasno  dovolili ,  da  sme  kot  se  je  temu  reklo  eno  nažgati .  Bil  je  namreč  tastov  nadrejeni .

Kino

» Bom ,  seveda  bom .  Kaj  pa  napad  na  poštno  kočijo ?  Ti  je  bil  všeč ?  Pravi  poštni  rop !  In  krvav ,  kot  se  za  kavbojko  spodobi ! «

» Ampak  …  ampak  … «  sem  jo  ustavil .  » Ali  si  bila  ti  sploh  v  kinu ? !  Ali  sploh  veš ,  o  čem  govoriva ? «

» Mogoče . «

Priznam  ker  nisem  gledal  nadaljevanke ,  sem  bil  za  večino  ljudi  čudak .  Neprilagodljiv  čudak ! 

Primer  številka  pet .

» Hočeš  reči ,  da  bosta  namesto  dopusta  ves  čas  občudovala  tole  sliko  z  morskim  motivom ? «

Ko  mi  ga  je  pokazala ,  sem  ugotovil ,  da  meri  natanko  pet  listov  formata  A4 .  Drobnega  tiska .

» Hm ,  hm  … «  sem  hodil  okoli  njega  kot  mačka  okoli  vrele  kaše ,  nazadnje  pa  ji  povedal  resnico :  » Vse  tole  bo  šlo  v  fička  samo  v  enem  primeru  … «

» Predvsem  pazita  na  morske  pse !  Sama  dobro  vesta ,  da  so  se  morski  psi  že  večkrat  pojavili  celo  v  Izoli  in  Kopru ,  Crikvenica  pa  je  pravo  malo  pribežališče  zanje .  Vsekakor  ne  plavajta  predaleč  na  odprto  morje .  Tudi  zato  ne ,  ker  lahko  koga  v  vodi  zagrabi  krč  in  ne  bo  mogel  priplavati  nazaj .  Lani  sem  brala  v  Nedeljcu ,  da  se  je  na  Jadranskem  morju  samo  v  eni  sezoni  utopilo  enajst  dopustnikov .  In  kot  po  pravilu  so  bili  vsi  zelo  dobri  plavalci .  Še  vedno  pa  raziskujejo  primer ,  ko  je  mož  na  plaži  malce  zadremal ,  žena  pa  je  medtem  šla  plavat  in  se  ni  nikoli  več  vrnila .  Po  mojem  ni  nujno ,  da  se  je  utopila ,  lahko  je  tudi  odšla  kar  tako ,  po  kopnem .  Morda  jo  je  celo  kdo  ugrabil .  Ali  pa  jo  je  popihala  od  njega ,  ker  se  nista  razumela  tako  odlično ,  kot  je  bilo  videti .  Vsekakor  plavanje  na  odprto  morje  opustita .  Pazita ,  da  ne  bosta  stopila  na  kakega  ježka .  Preden  bosta  šla  v  vodo ,  preverita ,  kakšen  teren  je  ob  obali .  Ježki  so  navadno  v  čisti  vodi .  Ni  pa  nujno .  Zadnjič  sem  gledala  po  televiziji  nek  film ,  kjer  je  ježkov  kar  mrgolelo .  Takoj  sem  se  zbala  za  vaju .  Še  posebej  pazita  na  svojo  prtljago .  Na  morju  kar  mrgoli  nepridipravov .  Vsi  tisti ,  ki  se  jim  ne  ljubi  delati ,  delajo  poleti  to  na  morju .  Za  vsakim  vogalom  vaju  bo  spremljal  najmanj  en  nepridiprav .  Še  posebno  radi  kradejo  na  plaži ,  kjer  je  nepregledna  množica .  Če  bo  kdo  na  plaži  zaspal ,  potem  naj  bo  drugi  buden .  In  to  tako  buden ,  da  se  bo  to  videlo  od  daleč .  Zelo  tudi  pazita  pri  prehrani .  Toplo  hrano  uživajta  samo  tam ,  kjer  se  prehranjuje  veliko  ljudi .  Tam  imajo  svežo  hrano  in  je  precej  manjša  možnost  zastrupitve .  Kjer  pa  je  malo  ljudi ,  imajo  navadno  same  stare  jedi .  Preden  se  v  restavraciji  usedeta  na  stol ,  preverita ,  kakšne  cene  imajo .  Večkrat  se  zgodi ,  da  je  restavracija  na  zunaj  zelo  neugledna ,  cene  pa  imajo  kljub  temu  visoko  navite .  Nasploh  ne  naročita  ničesar  prej ,  dokler  ne  dobita  v  roke  jedilnega  lista .  Jedilni  list  je  pravzaprav  za  to ,  da  preverita ,  če  se  tisto  splača  jesti .  Navadno  se  splača  tako  in  tako  ne ,  vendar  lačna  ne  moreta  živeti ,  pa  tudi  prepir  je  hitreje  tu .  Zato  jejta  le ,  vendar  previdno  in  v  primernih  restavracijah .  Pazita  tudi ,  da  ne  bosta  jedla  premrzlega  sladoleda .  Sliši  se  smešno ,  toda  marsikdo  se  je  prav  na  morju  prehladil  ali  celo  zastrupil  s  premrzlim  sladoledom ,  še  posebej  v  primeru ,  če  sam  ni  imel  mere  pri  uživanju .  Pazita  … «

Pot

Ob  osmih  smo  se  že  odpravili  od  doma .

» Odlično ! «  je  menila  moja  dobra  tašča .  » Profitirali  smo  za  cel  dan .  Na  pot  gremo  jutri  zjutraj  ob  štirih ! «

Morje

Prvi  dan  smo  imeli  na  voljo  za  namestitev .  Ker  tedaj  še  ni  bilo  veliko  telefonov ,  turistični  uradi  pa  so  delovali  samo  občasno  in  za  omejeno  količino  turistov ,  je  bilo  treba  najprej  poiskati  prenočišče  za  tri  noči . 

V  praksi  sva  izpadla  kot  Stan  in  Olio ,  s  tem  da  sva  se  pojavljala  vsake  pol  ure  na  istem  mestu ,  ne  da  bi  vedela ,  kje  sploh  sva .  Domačini  s  sobami  so  nas  namreč  pošiljali  zdaj  gor  zdaj  dol ,  zdaj  sem  zdaj  tja .

» Oprostite ,  smo  iz  Slovenije .  Iščemo  poceni  sobo  za  štiri  ljudi  z  dvema  posteljama . «  Na  koncu  se  nas  je  neka  starejša  gospa  v  črnem  le  usmilila .  Namestili  smo  se  v  sobici ,  v  kateri  je  bilo  toliko  prostora ,  da  smo  se  hodili  ven  obračat ,  vanjo  pa  smo  vstopali  zadenjsko ,  da  ne  bi  motili  drug  drugega .  Na  srečo  je  bila  vsaj  cena  dovolj  visoka ,  tako  da  nismo  do  kraja  izgubili  samozavesti .

Komaj  sva  stopila  iz  vode ,  se  je  iz  množice  utrgala  živahna  taščina  postava .  Opazil  sem ,  da  je  tudi  v  kopalkah  še  vedno  presenetljivo  dobro  ohranjena  in  da  tisto  iz  prvega  poglavja  ni  nobeno  pretiravanje .  Skočila  je  najprej  v  mojo  najdražjo ,  potem  pa  je  z  eno  roko  objela  še  mene  in  naju  kljub  temu ,  da  sva  bila  mokra  in  upehana ,  srčno  stiskala  k  sebi  in  zraven  na  ves  glas  hlipala :

Zvečer  je  tašča  začela  nekaj  tarnati ,  da  jo  peče  po  ramenih .  Res  je  bila  vsa  ožgana  od  sonca .

Moja  tašča  je  bila  tistega  poletja  precej  slabša  kot  doma .

» Kje  pa ! «  se  je  razvnela  tašča  kot  bakla  na  večer .  » Vse  moje  sogovornice  so  jo  iskale  po  vsem  mestu ,  pa  nimajo  nikjer  več  niti  ene  same  škatlice .  Ko  se  enkrat  izve ,  kako  je  neka  stvar  dobra ,  je  vsem  jasno ,  da  takoj  poide . «

Na  tihem  smo  sklenili ,  da  bomo  pač  skupinsko  trpeli  naprej .

» Oprosti ,  da  te  motim ,  vendar  ti  moram  nekaj  povedati .  Vse  kosti  me  bolijo .  Verjetno  bom  dobila  gripo .  Ali  pa  še  kaj  hujšega .  Po  mojem  je  tu  v  hišici  negativno  sevanje .  No ,  kako  pa  ti  kaj  gledaš  na  to ? «

» Pa  je  res  nisem ! «  je  priznala .  Šlo  je  namreč  za  magnetno  zapestnico ,  ki  ji  jo  je  prinesla  kolegica  iz  bloka  naravnost  iz  Trsta .  Pomagala  je  proti  revmatičnim  obolenjem .  Vsak  dan  si  jo  moral  natakniti  na  roko  vsaj  za  dve  uri .
