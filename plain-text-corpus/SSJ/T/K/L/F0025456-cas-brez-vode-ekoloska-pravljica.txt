 
Še  pred  svitom  je  Roso  iz  sna  prebudilo  pritajeno  ječanje .  Prestrašeno  je  skočila  na  noge .  V  bližini  je  ležal  ranjen  kozorog  in  težko  dihal .  » Joj ,  ojoj ,  kaj  se  ti  je  zgodilo ,  ubožec ? «  je  sklonjena  nad  njegovo  glavo  šepetaje  vprašala .  » Pravkar  so  me  hoteli  ubiti .  Trije  so  bili  . . . !  Kar  na  slepo  so  streljali ,  da  so  okruški  skal  frčali  na  vse  strani .  Kos  kamenja  me  je  ranil .  Čutim ,  da  mi  tiči  globoko  v  vratu , «  je  zaječal  kralj  pečin  in  plaho  pogledoval  naokrog .  Rosa  mu  je  iz  rane  previdno  izvlekla  za  prst  velik  koničast  kos  skale .  Slekla  je  spodnjo  majico ,  jo  raztrgala  na  trakove ,  in  kozorogu  skrbno  obvezala  rano .  » Brez  tvoje  prijazne  pomoči  bi  gotovo  izkrvavel  . . .  S  čim  se  ti  lahko  oddolžim ? «  je  vprašal  in  dobri  ženi  hvaležno  obliznil  desnico .

» Če  bomo  preživeli ,  nas  bo  ta  sušna  katastrofa  za  vselej  izučila .  Z  vodo  bomo  ravnali  bolj  premišljeno .  Doslej  smo  cenili  le  nafto ,  zlato  in  druge  kovine .  Niti  pomislili  nismo ,  da  je  voda  najpomembnejši  zaklad  Zemlje , «  je  nadaljevala  Rosa  in  upala ,  da  ji  bo  kozorog  le  pomagal  najti  rešitev .  » S  skalnih  vrhov  pogosto  opazujem  dogajanje  v  gorah .  Kadar  koli  ljudje  zaidejo  v  naša  območja ,  se  zgodi  kaj  neprijetnega .  Ne  le ,  da  trgajo  zaščiteno  gorsko  cvetje ,  tudi  plastične  vrečke ,  pločevinke ,  razbite  steklenice  in  druge  odpadke  puščajo  tu .  Pogosto  kričijo  in  se  igrajo  z  odmevi ,  ki  plašijo  živali , «  je  kozorog  dopolnil  svoje  izkušnje  z  ljudmi  in  po  kratkem  premisleku  dodal :  » Edini ,  ki  bi  vam  morda  lahko  na  kak  način  pomagal ,  je  Kralj  Matjaž  . . . ! «  » Misliš  na  moža ,  ki  že  sto  in  več  let  spi  pod  Peco ? «  je  zvedavo  vprašala  Rosa .  » Da ,  o  njem  govorim !  Od  tu  do  Matjaževe  pečine  je  le  dobre  tri  ure  zmerne  hoje .  Iz  stoletnega  spanja  se  bo  kralj  prebudil  takrat ,  ko  se  bo  njegovega  čela  dotaknila  roka  plemenitega  človeka ,  ki  spoštuje  življenje  in  rad  pomaga  drugim ,  vendar  za  pomoč  ne  pričakuje  nagrade .  Kralj  Matjaž  je  modrec  nad  modreci ,  a  žal  ste  nanj  čisto  pozabili .  Ne  vem ,  če  lahko  naredi  dež ,  a  gorski  pastirji ,  ki  od  svojih  pradedov  poznajo  zgodbe  o  njem ,  pripovedujejo ,  da  se  je  nekoč  pogovarjal  s  Soncem  in  da  je  celo  čas  lahko  vrtel  naprej  ali  nazaj .  Na  tvojem  mestu  bi  ga  poiskal , «  je  svetoval  kozorog ,  se  poslovil  in  v  treh  skokih  izginil  izpred  Rosinih  oči .
