 
821.112.2 ( 436 ) - 31

Prevedel  Slavo  Šerc

Ženin  jezik  je  obleka ,  ki  vse  prikrije .  Praskajoče  se  zarije  v  slano  pecivo ,  ki  je  na  televiziji  videti  veliko  večje  kot  pa  v  naših  ustih ,  v  katerih  hitro  izgine .  Vendar  jih  tudi  mi  sipamo  v  odpadno  kanalsko  napeljavo  naših  večerno  razpoloženih  teles .  Oče  se ,  nežno  kot  klobasa ,  nagne  nad  svojega  sina .  Svoje  gorsko  kolo  bo  zagotovo  dobil .  Zavist  vaških  otrok  uživa  direktorjev  otrok  kot  kakšen  vojni  plen .  Takoj  bo  odšel  ven  nekaj  razbit .  Oče  njega  zahteva  kot  plen  in  grozeče  naj  bi  svojo  glavo  še  danes  približal  violini ,  da  bi  se  slišalo  tako ,  da  bi  to  tudi  drugje  bilo  mogoče  uporabiti  za  podpihovanje  čustev .  Oče  rad  pokaže  svojega  potomca  pri  igranju  violine .  In  kako  se  oče  spretno  igra  s  tem  inštrumentom ,  sinom ,  kakor  da  bi  bil  kakšna  igračka !  Otrok  naj  bi  razgibaval  svoj  zgib ,  da  bi  s  svojim  lokom  najfinejše  izdelave  lahko  podrsaval  sem  ter  tja  po  pašnikih  večnih  umetnikov ,  ki  bi  jih  bilo  potrebno  oživiti  s  priljubljenimi ,  znanimi  zvoki .  Potem  pa ,  če  imate  srečo  in  če  vam  niso  pravočasno  zavezali  nog ,  da  ne  bi  pobegnili  na  drugi  pašnik ,  zazvenijo  grozljivo  razasto  Mozartovi  zvoki .

Direktor  želi  zmeraj ,  tudi  med  delovnim  časom ,  poklicati  domov ,  da  bi  preveril ,  ali  žena  misli  nanj .  Je  neizbežen  kot  smrt .  Zmeraj  mora  biti  pripravljena  na  to ,  da  si  iztrga  srce  in  ga  položi  na  jezik  kot  kakšno  hostijo  in  pokazati ,  da  je  tudi  ostanek  njenega  telesa  pripravljen  za  gospodarja .  Za  povračilo  jo  vodi  na  uzdi  in  jo  s  pomočjo  optičnih  pomagal  opazuje  z  budnim  pogledom .  Nič  mu  ne  uide  in  ima  pravico  do  uvida ,  kajti  ostro  cveti  njegov  tič  v  njegovi  bodičasti  gredi ,  a  ustnice  mu  otekajo  od  poljubov .  Vendar  si  mora  najprej  vse  ogledati ,  da  bi  prišel  na  okus .  Je  se  tudi  z  očmi  in  nič  ne  ostane  zakrito ,  razen  plahega  pogleda  pokojnikov  v  nebesih ,  kamor  so  pravzaprav  želeli  priti .  Zato  želi  mož  svoji  ženi  pripraviti  raj  na  zemlji ,  ona  pa  včasih  pripravlja  hrano .  Vsaj  trikrat  na  teden  lahko  od  nje  zahteva ,  da  mu  speče  svojo  znamenito  lincerko  in  znamenite  mrtvece  iz  Linza  lahko  tudi  obožuje  v  zadnjih  prostorih  gostilne ,  kjer  se  ljudje  veselijo ,  da  je  zgodovina  tako  milostljiva ,  da  se  lahko  vsak  čas  ponovi ,  pri  tem  pa  pogledajo  v  kozarček ,  kaj  novega  nam  obeta  vlada .

4.

Voznikom  svetujejo ,  naj  avtomobile  pri  teh  vremenskih  razmerah  pustijo  doma ,  po  drugi  strani  pa  ne  smejo  zamuditi  na  delovno  mesto !  V  skladu  s  tem  vozijo  vozila  za  posipanje  cest  in  položijo  svoje  blago .  Žena  lahko  nekomu  služi  le  s  svojim  telesom .  In  še  nekaj ,  poslušajte :  ne  kličite  po  nepotrebnem  vlečne  službe .  Tudi  vam  ne  bi  bilo  ljubo ,  če  bi  vas  kdo  klical  na  pomoč .

Zato  pustijo ,  da  njihove  žene  še  enkrat  zadonijo ,  da  sodiščnih  trobent  vsaj  do  prvega  naslednji  mesec  ne  bi  bilo  potrebno  več  slišati .  Govorice  in  obsodbe  v  teh  krajih  nikdar  ne  utihnejo ,  zato  tisti  od  bank  zapuščeni  čivkajo  po  brazdah  in  požirajo  zadnje  drobtine .  In  za  njimi  stoji  ženska ,  ki  zahteva  denar  za  gospodinjstvo  in  nove  knjige  ter  zvezke  za  otroke .  Vsi  ti  so  odvisni  od  direktorja ,  tega  velikega  otroka  blage  nravi ,  ki  pa  lahko  divje  tolče  naokrog  kot  jadro ,  potem  pa  vsi  tičimo  v  istem  čolnu  in  nas  vrže  ven  z  velike  divje  strani ,  na  katero  smo  se  povzpeli  v  zadnjem  trenutku ,  ker  nismo  poskušali  bolje  uporabiti  našega  tisočglasnega  petja  siren .  Tudi  takrat ,  ko  smo  besni ,  nismo  opazni ,  mi  pa  postajamo  plevel .

Žena  v  svoji  zmedenosti  ne  more  najti  zasilnega  izhoda  iz  svojih  spominov ,  zato  se  opoteka  ob  ograji  starega  gasilskega  doma  prost .  gasilcev .  Ni  na  povodcu ,  prosto  teče .  Ne  misli  več  na  nepomito  posodo .  Zdaj  ne  sliši  več  zaupnega  žvenketanja  in  zvonjenja  lisic  na  njeni  brzdi .  Nemo  se  liže  po  telesu  kot  zublji ,  ki  se  dvigujejo  navzgor .  Veselo  družbo  svojega  sijajnega  moža ,  v  katerega  bi  morala  imeti  zaupanje  in  ki  še  vedno  raste ,  pusti  nepazljivo  stopicati  v  plamena ,  ki  bruhajo  iz  njegovega  spolovila ,  pušča  za  sabo ,  prav  tako  družbo  otroka ,  ki  ga  uporabnega  naredi  le  učitelj  violine ,  saj  lahko  oba  skupaj  donita  in  tulita .  Nasproti  ji  pihlja  le  hladen  viharni  veter  s  hribov ;  pokrajina  je  pokrita  z  redkimi  potočki ,  ki  tečejo  v  gozd .  Mrači  se .  V  svojih  celicah  krvavijo  gospodinje  iz  možganov  in  iz  spolovila ,  kateremu  pripadajo .  Kar  so  same  vzgojile ,  morajo  zdaj  še  negovati  in  obdržati  pri  življenju  s  svojimi  rokami ,  ki  so  že  tako  ali  tako  preobložene  z  upi .  Žena  se  približuje  najožjemu  delu  doline ,  nespretno  hodi  po  zamrznjenih  grudah  proti  ledenemu  kanalu .  Tu  in  tam  ji  skozi  odprta  hlevska  vrata  pogled  uide  na  razgaljene  živali ,  kmalu  zatem  ne  več .  Živali  so  proti  njej  obrnjene  z  zadnjico ,  ki  pulzira  kot  blatni  krater .  Kmet  se  ne  podviza  preveč ,  da  bi  jim  z  zadnjih  krač  postrgal  blato .  V  hlevih  za  množično  rejo  bogatejših  predelov  se  krave  trenirajo  in  dobijo  za  napačno  sranje  prek  jarma  na  vratu  elektrošoke .  Ob  zidovih  kolib  so  ubožni  kupi  drv ,  ki  se  prilegajo  zidovom .  Edino ,  kar  bi  lahko  rekli  tukaj  za  ljudi  in  živali :  nežen  sneg  bo  pokril  ene  in  druge .  Še  na  tej  višini  poganja  navzven  kakšna  redka ,  žilava  zeliščna  rastlina .  Zaledenele  veje  se  zrcalijo  v  vodi .  In  nasesti  ravno  tukaj ,  kjer  se  celo  odmev  lomi  na  tem  zaledenelem  obrežju !  Veličina  narave  je  razumljiva  sama  po  sebi ,  kaj  manjšega  od  narave  nam  nikdar  ne  bi  bilo  všeč  in  nikdar  se  ne  bi  mogli  odločiti  za  nakup  dirndla  ali  lovske  obleke .  Tako  kot  se  avtomobili  približujejo  daljnim  deželam ,  tako  se  mi  kot  nebesna  telesa  približujemo  neskončnosti  te  pokrajine .  Doma  preprosto  ne  moremo  ostati ,  gostilniška  vrata  so  nam  na  široko  odprta ,  da  se  nam  odpočijejo  noge  in  da  bi  naravi  postavili  meje .  Tu  je  gojišče  za  krotke  srnjake ,  tam  gozdna  učna  pot .  In  tako  spet  vemo ,  kje  smo .  Nobena  huda  skala  nas  ne  vrže  več  na  tla ,  prav  nasprotno ,  zremo  na  breg ,  ki  je  poln  praznih  mlečnih  tetrapakov  in  konzerv  ter  pri  tem  opazimo  meje ,  ki  jih  je  narava  postavila  našemu  konzumu .  Spomladi  bo  vse  zagledalo  luč  sveta .  Ta  bledi  košček  sonca  na  nebu ,  na  zemlji  pa  le  še  nekaj  redkih  vrst .  Zrak  je  zelo  suh .  Žena  -  iz  njenih  ust ,  ki  so  prikrita  s  koščkom  roza  najlonske  jutranje  halje ,  zmrzuje  sapa .  Načeloma  je  življenje  odprto  vsakomur .

Iz  teme  naj  bi  direktorjeva  žena  vstopila  v  ta  avto ,  da  se  ne  bi  prehladila .  Ne  bi  se  smela  upirati ,  prav  tako  ne  osamiti ,  kar  žene ,  sluzave  niti ,  rade  počno ,  ko  postavijo  kosilo  pred  družino ,  potem  ga  pa  s  svojo  tožbo  zagrenijo .  Mož  ves  dan  živi  od  njene  lepe  podobe ,  potem  se  pa  zvečer  pritožujejo  in  stokajo .  Iz  lož  okenskih  parapetov ,  na  rožah  in  listih  tvorijo  bodičasto  bran  navzven ,  opazujejo  lok ,  ki  ga  drugi  prenapnejo ,  potem  pa  izčrpane  popustijo  v  svojem  hrepenenju .  Oblečejo  si  svečano  obleko ,  skuhajo  za  tri  dni  vnaprej ,  odidejo  iz  hiše  in  se  vržejo  -  kakor  si  postelješ ,  tako  pač  spiš  -  v  reko  ali  akumulacijsko  jezero .

Podobno  je  z  umetnostjo  in  s  tem ,  kar  občutimo  do  nje ,  vsak  nekaj  drugega ,  večina  ničesar ,  in  vendarle  smo  si  edini ,  da  moramo  iz  sebe  iztisniti  skrajno  in  drugemu  servirati  na  pol  skuhano ,  da  to  potem  požre .  Iz  lastnih  majhnih  peči  bruha  kot  sobni  požar ,  našim  potrebam  pa  sledimo  hitro ,  kot  da  bi  se  drsali ;  sonce  sije  in  naše  dvorane ,  v  katerih  vremo  od  življenjskega  pohlepa ,  so  dodatno  še  dobro  zakurjene .  Vse  je  vroče  in  polno  duha ,  ki  se  -  ogret  od  plamenov  -  dviguje  nad  nami ,  da  ga  lahko  drugi  uzrejo .  Enkrat  potem  se  bomo  prevrnili ,  ker  bomo  izgubili  tla  pod  nogami ,  se  zaljubili  in  našim  partnerjem  postavljali  zmeraj  bolj  neutemeljene  zahteve .

Študent  sedi  na  svojem  visokem  in  rasnem  konju  in  posluša  ženo ,  ki  se  mu  je  povsem  prepustila .  Enkraten  trenutek  ju  je  odvedel  v  dvorano  njunih  občutkov ,  kjer  zaradi  vročičnih  pogovorov  tišina  puhti  kot  rastlina  v  steklenjaku .  Povezani  v  jezik  letijo  iz  žene  grozeči  dnevi  njenega  otroštva  in  laži  njene  starosti .  Žena  študenta  vodi  navzdol  po  obronkih  svojih  misli .  Žena  govori  in  govori ,  da  bi  se  počutila  pomembnejšo ,  in  njen  jezik  se  že  v  tem  trenutku  loči  od  resnice ,  ki  se  ji  je  porodila  in  nekoliko  tudi  že  zaživela .  Kdo  jo  sicer  posluša ,  ko  kot  gospodinja  krene  proti  notranjosti  zemlje ,  ker  otrok  joče  in  se  hrana  smodi .  Bolj  ko  žena  govori  in  govori ,  bolj  si  zase  in  za  moža  želi ,  da  bi  drug  drugemu  ostala  uganki ,  torej  dovolj  zanimiva ,  da  bi  se  drug  v  drugem  na  kratko  odpočila  in  ne  takoj  odskočila  in  odtekla  proč .

Kdo  ne  čuti  tako ,  kot  čuti  bolečino ?  Čustva  proizvajamo  v  klopotajočih  loncih ,  kjer  piska  para .  In  tisti ,  ki  se  tresejo  od  strahu  zaradi  grozeče  odpovedi ?  S  čelom  udarjajo  ob  tovarno  papirja ,  ki  jo  bo  koncern  morda  moral  opustiti ,  ker  je  postala  nedonosna .  Razen  tega  onesnažuje  potok  in  že  so  se  oglasili  tisti ,  ki  -  nespretno  bruseč  svoje  kremplje  -  poslušajo  glas  narave ,  ki  se  je  končno  naučila  jezika  njenih  otrok .  Tako  razumejo  na  višjih  šolah  izšolani ,  kar  pravi  narava  in  kar  se  dogaja  v  njenem  zraku  in  njenih  vodah .  In  nasmeh  se  razširja  čez  obraz  prepirajočih  se ,  kajti  prav  imajo .  Narava  je ,  z  njihovimi  čustvi ,  enakega  mnenja .  Varstvo  okolja  pazljivo  jemlje  vzorce  razvlečene ,  lenobne  vode ,  ampak  nekje  v  naravi  se  bo  že  pojavila  nova  rana ,  h  kateri  bodo  morali  vsi  pohiteti .  Čez  nekaj  časa ,  kolikor  inkubator  pač  potrebuje ,  od  spredaj  in  zadaj  streljajo  človeški  odpadki .  Že  kot  gnoj  so  šli  noter .  Ja ,  tovarna  je  s  pomočjo  svojega  prebivalstva  in  pomagačev  proizvedla  papir ,  naše  gnojilo ,  na  katerega  lahko  svoje  misli  celo  zapišemo ,  zapuščajoč  krvave  sledove  na  naših  zofah .  Vse ,  kar  si  imamo  povedati ,  da  bi  naše  ljubljene  spremenili  v  prah  in  pepel  in  da  bi  se  na  njihovem  gnoju  spremenili  v  neverjetne  veličine ,  našega  sogovornika  to  niti  malo  ne  gane ,  kajti  zaposlen  je  s  svojo  lastno  pretehtanostjo ,  ki  jo  mora  vsak  dan  izprati  in  jo  na  novo  napolniti .

Žena  bo  zdaj  kmalu  prišla  k  vam ,  prosim ,  počakajte .  Prej  se  mora  še  poiskati :  pri  poljubljanju  ( iz  obloge  darovalca ,  kjer  bi  se  tudi  vi  zmeraj  želeli  izliti )  bi  bilo  pomembno ,  da  imamo  na  voljo  vse  čute .  Študent  se  je  tako  lepo  uredil ,  da  mu  pusti ,  da  jo  otipava .  Roko  ji  položi  v  mednožje .  S  pogledom ,  uperjenim  na  njegovo  vožnjo ,  je  poskrbel  zase ,  ko  ji  sega  pod  perilo ,  ki  je  v  gl.  sestavljeno  iz  preproste  jutranje  halje ,  ki  na  ženi  ne  bo  dolgo  ostala .  Tako  kot  se  morajo  številni  voziti  s  poklepanimi  avtobusi  ( in  se  morajo  potem  pokoriti ,  ker  so  predolgo  sedeli  na  napačnem  spolnem  organu .  Lastnik ,  bolje :  prisednik  lastnih  troedinih  želja  se  preveč  navadi  na  nas  in  nas  ne  pusti  več  iz  svojega  gostoljubnega  pritličnega  stanovanja .  To  s  Troedinostjo  moram  še  razložiti :  žena  je  razdeljena  na  tri  dele .  Zagrabite  jo  zgoraj ,  spodaj  in  v  sredini ! )  in  se  podajte  v  prijaznost  različnih  športnih  stadionov ,  kjer  lahko  posedujete ,  ne  pa  razumete  drug  drugega .  Kjer  kričite  naokrog  in  mečete  svoje  koščice  in  lupine .  Tako ,  zdaj  ta  ženska  že  komaj  čaka ,  da  jo  malo  povozijo  naokrog .

Trenutno  je  veselo  zainteresiran  in  pozna  spremembo ,  ki  so  jo  pod  plapolajočim ,  sveže  pripravljenim  in  prijetno  dišečim  kupom  moškega  spolovila  sposobne  doživeti  celo  neprivlačne  ženske .  Spolovilo  je  sicer  nesporno  naš  center ,  vendar  v  njem  ne  stanujemo .  Raje  imamo  bolj  prostorno  stanovanje  z  dodatnimi  napravami ,  ki  jih  lahko  po  mili  volji  vključimo  in  izključimo .  Ta  ženska  v  sebi  že  hrepeni  po  svojem  domačem  vrtičku ,  kjer  lahko  s  svoje  pičke  sama  pobira  sadove  strasti  in  znotraj  rumenih  trpečih  linij  sama  vozari  s  svojo  roko .  Tudi  alkohol  enkrat  izhlapi .  Skoraj  tuleč  od  sreče  zaradi  lastne  spremembe ,  ki  jo  je  želel ,  mladi  mož  preiskuje  svoj  udoben  taksi .  Tudi  pod  sedež  pogleda .  Odpre  Gerti  in  jo  takoj  s  hitrim  sunkom  spet  zapre .  Nič  ni  našel !

Živali  je  premamil  spanec ,  naslada  pa  je  Gerti  vznemirila  do  temeljev ,  to  majhno  iskrico  iz  žepnega  vžigalnika  je  razžarela ,  vendar  od  kod  prihaja  ta  prepih ?  Morda  iz  tiste  linice  v  obliki  srčka ?  Iz  kakšnega  drugega  ljubečega  srca ?  Pozimi  se  smučajo ,  poleti  odhajajo  v  bolj  sončne  kraje ,  kjer  lahko  igrajo  tenis ,  plavajo ,  se  slačijo  iz  drugih  razlogov  ali  pa  pohodijo  ognjena  žarišča .  Če  se  ženski  čuti  enkrat  zagovorijo ,  potem  si  lahko  prepričan ,  da  se  tudi  pri  drugih  vprašanjih  motijo ,  sposobne  so  vsakršne  svinjarije .

Zaspani  otrok  je  spet  vstal  in  udarja  na  vrata  kopalnice .  Tega  ne  bi  smel  početi ,  kajti  sicer  bo  z  njim  ravnal  kdo  preveč  radikalno .  Ker  želi  kričati ,  zavije  mož  ženi  na  ravnem  steblu  glavo  povsem  nazaj .  Njegov  tič  je  buden  in  zaprt  v  kletko  njenih  ust ,  tam  se  dobro  počuti  in  prostaško  frfota  naokrog ,  dokler  se  iz  ženinega  vratu  ne  dvigne  davljenje ,  naraščanje  šumi  in  njeno  kozlanje  se  ne  izlije  na  njegov  bingljajoči  obok  in  curlja  navzdol  po  modih .  Pri  tem  ni  mogoče  storiti  ničesar .  Iz  žrela  ji  potegne  glavico ,  potem  pa  ženo  vrže  čez  rob  kadi .  Vzravnan  kot  ločje  visi  kurac  okrog  njene  postelje  in  želi ,  da  ga  končno  dokončno  položijo  vanjo ,  zaslišijo  se  zvonovi  njenih  prsi ,  alkohol  teče  kot  voda  iz  nje  in  v  njeno  pičko  padajo  velike  kaplje .  Ne ,  direktor  tej  ženi  noče  dovoliti ,  da  bi  kar  tako  preprosto  padla  iz  njegovega  gnezda .  Žena  se  ne  sme  zanesti  na  svoje  čute ,  temveč  nanj ,  na  istočutnega .

Zdaj  zre  pred  sabo ,  potem  sam  vase  in  se  obrne ,  povsem  ljubezniv  tujec ,  ki  se  sklanja  nad  motorjem ,  ki  ne  funkcionira  več ,  in  z  rokami  začne  premetavati  svojo  hišno  žival .  Tako  kot  božate  psa .  Slini  se  po  njej ,  oprostite .  Domovina  ni  tam ,  kjer  je  bil  prej  že  drugi .  Žena  je  možu  trajna  ( najbolje  oblečena )  konstanta ,  kajti  z  nogami  ostaja  na  tleh ,  medtem  ko  on  cilja  naravnost  v  srce  in  za  konjiček  piše  računalniške  programe ,  ob  katerih  drugi  preprosto  onemijo .  Luč  sveti  na  potko  in  tudi  jutri  bo  Gerti  še  zagotovo  tukaj .  Noben  drug  moški  se  ne  sme  muditi  pri  njej  ter  jo  ravsati  in  kavsati ,  če  se  bo  kdaj  dolgočasila .  Zdaj  direktor  strelja  iz  svojega  mrtvega  kota  navzven .  Prebija  se  naprej  proti  svojemu  mestu  kot  potoček ,  ki  teče  v  dolino .  Tako  bi  radi  imeli  to  formulo  1 .  Stati  in  se  vendarle  nemirno  premikati  na  startu !  In  vsenaokrog  ista  noč  siromakov  nikdar  ne  očisti  sama ,  prav  nasprotno ,  hladno  jim  je  in  pičke  njihovih  žensk  jih  morajo  ogreti .

Ostanek ,  nektar  nekaj  tisoč  hektarjev ,  je  last  aristokratov  in  drugih  protestnih  vseljencev ,  ki  so  kot  lastniki  žag  s  tovarno  papirja  s  krvjo  podpisali  stalno  in  trajno  pogodbo .  Sedež ,  na  katerem  izgovorjeno  dobiva  smisel !  Čudovito .  Vsi  želimo  spremembo ,  prinaša  le  dobro  in  predvsem  smučarska  moda  se  vsako  leto  izboljšuje .  Zemlja  naglo  sprejema  športnike  in  športnice ,  noben  oče  jih  izmučene  ne  objame ,  vendar  je  tu  še  ta  gospa  direktor  papirne  tovarne :  pridite  nekoliko  bliže ,  če  se  lahko  sploh  premikate  s  temi  krožniki  na  nogah ,  kmalu  se  bo  iz  vaših  ust  zasvetilo !

Michael  se  je  že  precej  oddaljil .  Luč  sveti  tudi  mrtvim ,  ampak  Michaelu  še  posebno .  Naši  božanski  olimpijci  so  domov  prinesli  že  dve  medalji ,  ki  jim  visita  okrog  vratu ,  medtem  ko  mi  opazujemo  drugo  plat  medalje :  lestence  slave ,  ki  se  na  televiziji  s  stropa  stegujejo  na  nas ,  ne  da  bi  nas  kdaj  lahko  dosegli .  Tako  površen  kot  Michael  je ,  nič  se  ga  ni  dotaknilo ,  ničesar  ni  občutil ,  tu  vendarle  iskreno  vriska  z  našimi  puncami  in  fanti .  Žena  se  opoteka  v  globoki  sneg  ob  pregradi  in  se  usede .  Ta  trda  žica ,  na  kateri  so  bale  slame ,  služi  za  to ,  da  bi  bila  skupaj  z  drugimi ,  ki  prav  tako  ne  želijo  biti  izpuščeni  iz  svojih  hlevčkov ,  odvojena  od  športne  nacije ,  ki  živi  na  dilcah ,  ki  bi  mu  lahko  bile  tudi  krsta .  ( In  smučarjem  na  trgih  herojev  vzklika :  Karli  Schranz !  Karli  Schranz ,  naš  je  fant ! )  Ženino  telo  se  napne  v  arhitekturo  hrepenenja ,  da  bi  skrajšala  pot  med  sabo  in  izginulo  mladostjo .  Morda  bi  šli  lahko  s  svojimi  prijatelji  vsaj  na  sankanje !  Ampak  ne ,  Michaelova  skupina  je  že  gotova .  Drug  druge  imajo  nenehno  na  očeh  in  tu  in  tam  tudi  radi  ostanejo  doma ,  da  bi  živeli  v  ustreznih  žurnalih  in  drug  drugega  občudovali  v  svojih  slikah .  Ti  mladi  možje ,  v  katerih  bi  se  žena  rada  namestila  za  spanje :  namesto  navzdol ,  upajo ,  da  jih  bo  kmalu  prineslo  na  površje  v  prostore  poslovodstva .  V  globinah  gozda  se  dandanes  še  veselo  sprehajajo .  Z  glavo  in  brado  se  lagodno  sprehajajo  lovci .

Nedaleč  od  žene  in  njene  skupine  se  potepajo  začetniki .  Vprašali  bi  se  lahko ,  zakaj  ne  potonejo  potihoma  kot  ladje ,  ampak  ne ,  oni  kričijo !  In  zakaj ?  Ker  si  želijo  napredovanje ,  ki  pa  so  ga  predstavili  drugače .  Ker  so  jim  tako  kot  vam  sredstva  javn .  prometa  za  to  preveč  uborna !  Transportirajo  se  v  negotovost  in  ob  tem  morajo  prenašati  še  svoje  mozolje ,  dereze  in  termovke !  Zdi  se ,  da  jim  je  vse  to  ljubše  od  sveta ,  katerega  objestnost  bi  jih  sicer  obdajala .  Smeje  vabijo  drug  drugega ,  zato  jim  je  ostalo  dovolj  sape .  Ti  mladi ,  prilaščajo  si  svet  in  porabijo  njegove  izdelke ,  v  katerih  živijo ,  ki  pa  vendarle  spet  potrošijo  njih .  Najprej  pridejo  na  vrsto  pljuča .  Prizadevno  živijo ,  se  učijo  in  se  naslanjajo  naokrog .  Teh  novincev  še  nikdar  ni  zadelo  kakšno  trpljenje ,  zato  lahko  spijo ,  ko  pa  se  prebudijo  in  pogledajo  okrog  sebe ,  imajo  kaj  videti :  tu  že  občujeta  ena  ali  dve  stranki !  Halo !  Ni  vam  treba  dolgo  iskati  dobrih  partnerjev  in  dobrih  partij ,  veliko  bolj  jih  kličejo  po  letališčih  in  na  reklamni  televiziji .  Ta  poživila .  Vzemimo  neko  poljubno  znamenitost  in  spoznajmo :  ti  ljudje  so  si  prej  zaslužili ,  da  bi  jih  videli .  So  kot  strup ,  ki  spi  v  maku ,  torej  se  prav  razcvetijo  šele  milimeter  zunaj  zakona .  Zmeraj  nekdo  smejoč  čaka  in  potem  iznenada  odide ,  čim  gremo  ali  se  sprehajamo  okrog  njega ,  zmeraj  nekje  treščijo  avtomobilska  vrata ,  avtomobili  zmeraj  vozijo  na  bencinsko  črpalko ,  kjer  razumejo  jezik  njihovega  tesnila .  Njihovo  življenje  je  povsem  patetično  od  čakanja  dveh  rednih  zračnih  linij .  ( Ko  bi  se  vsaj  enkrat  lahko  razživeli ,  kot  smo  si  to  želeli  tudi  mi ! )  Kakšna  ideja ,  ampak  saj  imate  prav .  Mladina .  Tako  nakopičena  je  sama  v  sebi !  Jaz  na  žalost  ne  spadam  več  zraven .  In  še  nekaj :  pri  vseh  poslih  se  smejejo ,  celo  v  senci  gozda ,  kjer  prav  tako  opravljajo  svojo  potrebo .  Kot  prazna  pesem  lebdijo  v  zraku ,  ne  zaustavijo  jih  niti  veje .  Tako  lahko  padejo  neposredno  na  tla  in  razsvetlijo  žalostno  mesto ,  kjer  so  se  drugi  s  skromnejšim  telesom  prebili  skozi  gozdno  cesto ,  da  bi  se  lahko  malo  sprehodili  in  telovadili .  Smehljajo  se ,  pogosto  se  jim  zdi ,  da  je  vase  najbolje  pustiti  glasbo  iz  njihovih  walkmanov ,  od  česar  postajajo  nemirni ,  ker  vanje  prodira  glasba ,  ki  ji  ne  morejo  uiti .  Mene  ne  moti ,  če  jim  je  tole  všeč !  In  ta  ženska  se  mora  obesiti  ravno  na  takšno  rit ,  kot  je  Michael ,  ki  je  sebe ,  seveda  pa  ne  svojih  ciljev ,  že  zdavnaj  izgubil  iz  oči .  Nobena  ženska ,  morda  tudi  iz  lenobe ,  doslej  ni  ustrezala  njegovim  predstavam .  Ne ,  on  si  želi  človeško  hišico ,  morda  prenovljeno  stanovanje ,  kjer  se  bo  končno  lahko  postavil  na  tla ,  da  bi  potešil  svojo  potrebo  po  pohištvu  najboljše  rase  in  dekletih  najboljše  klase .  Seveda  se  tu ,  vpleten  v  smrekove  korenine  ob  potočku  okrog  Gerti ,  naredi  srednje  velik  vrtinec ,  jabolčni  zavitek  ( narastek ) ,  kjer  lahko  delavci ,  nameščenci  in  kolektivni  izletniki  drug  ob  drugem  sedejo  v  sneg ,  potem  ko  so  jih  pregnali  in  jim  po  potrebi  skozi  bedra  zabili  žebelj .  Zakaj  bi  sicer  lahko  trdili ,  da  se  po  enem  dnevu  športa  in  več  dnevih  trdega  dela  počutijo  kot  prerojeni ?

Michael  se  najbolj  glasno  smeje ,  on  se  je  tudi  namenil  največ  storiti .  Te  ženske ,  ki  stoji  na  prepadu  svojih  dni ,  se  bo  morda  lotil  že  drugič ,  ali  pa  tudi  ne .  Kričeč  od  radovednosti  kot  kak  otrok  potegne  navzven  svojo  visečo  batino .  Mu  je  sama  zletela  ven ?  Dekleta ,  ki  jih  fotografirajo  za  revije  in  so  v  njih  videti  tako  površna ,  so  s  svojimi  glavami  ščit  pred  parom ,  ki  je  tako  brezciljno  priletel  sem .  Smejijo  se  in  pijejo  ter  postajajo  neločljivi .  V  snegu  tičita  še  dvolitrska  steklenica  in  konjak .  Vseeno ,  kaj  počno ,  hribi  so  jim  ljubi  in  ustavijo  se  pod  njimi  in  čakajo ,  da  jih  zasuje  plaz .  Njihove  želje  se  nikdar  ne  bodo  razblinile .  V  njunih  spolovilih  še  ne  vre ,  lahko  jih  popijete  kot  sveže  pomolzeno  mleko .  Vseeno  je .  S  spremljavo  njunega  notranjega  glasu  zdrsneta  Gerti  in  Michael  v  mlad  smrekov  gozdiček .  Potem  se  stiša .  Poglejte  no ,  napravila  sta  otoček  sredi  gaja .  Michael  pokaže ,  kako  malo  vzburjen  je  še  njegov  ud ,  Gertina  nožnica  pa  je  pod  svilo  več  kot  jasno  izražena ,  kakor  da  bi  upala ,  da  bo  v  tem  luknjastem  čolnu  lahko  še  kam  prišla .  Presneto ,  tam  na  pobočju  vriskajo  ljudje ,  kakor  da  bi  se  združili  v  en  sam  glasen  krik .  Tam  ne  moremo  slišati ,  kakšne  vragolije  počne  klitoris ,  ki  bi  si  jih  Gerti  tako  rada  izbila  iz  glave .  Ta  tolpa ,  verjetno  je  mati  narava  ravnokar  olupila  plastične  kožice  z  njih ,  teh  klobasic !  Gerti  se  pokaže  splošno  veljavni  organ ,  roke  ji  potegnejo  z  obraza  in  s  spolovila .  Oboje  je  do  vrha  napolnjeno  z  jeznim  petjem ,  kakor  vidim .  Fantje  ji  držijo  živahne  roke  čez  glavo .  Nihče  v  tem  položaju  ne  bi  mogel  pomahati  družinskim  članom  čez  ekran .  Žena  se  steguje  po  Michaelu .  Njen  obraz  se  počasi  pači ,  je  sporočilo  za  ljudi ,  ki  stojijo  naokrog .  Vendar  govori  o  ljubezni .  V  nekaterih  pesmih  je  ljubezen  edino ,  s  čimer  slavimo  in  povzdigujemo  samega  sebe .  Svilena  obleka  se  potegne  navzgor ,  hlačke ,  s  katerimi  je  Gerti  povsem  zadovoljna ,  pa  navzdol .  In  zdaj  ščegetamo  temo ,  dokler  se  pokajoč  ne  podre  nad  nami .  Prijatelje  so  nam  poslali  v  hišo  zato ,  da  bi  najprej  razmaknili  sramne  ustnice ,  ki  jih  žena  nosi  s  seboj :  seči  v  globino ,  da  bo  živahno  mravljišče .  Tu  mrgoli  kot  ponoči  na  postajnih  latrinah ,  ko  vino  pravi ,  da  se  lahko  vsakdo  odloži  tam ,  odtoči  vodo ,  ker  je  spet  ravno  pijan .  Zdaj  bodo  torej  te  krpe  na  nogah ,  ti  predpražniki ,  in  vsi  štirje  naši ,  razpotegnjeni  narazen ,  da  bo  Gerti  zatulila .  Potem  ji  bodo  dovolili ,  da  se  zelo  nemarno  spet  zloži  kot  prospekt ,  ampak  prst  bi  vendarle  radi  potisnili  noter  in  ga  povohali ,  preden  popotnik  povsem  izgine  v  odtoku .  Nismo  se  zavedali ,  kako  daleč  segajo  sence  v  to  bitje ,  in  sicer  skozi  tisto  cev ,  ki  bi  jo  morali  tu  še  odkriti ;  ja ,  tukaj  za  vrati  osramja ,  katerega  dlake  vlačimo ,  se  nanje  usajamo  in  jih  cukamo .  Pop  glasba  izpolnjuje  želje  poslušalcev ,  Gertine  noge  so  do  skrajnosti  razkrečene ,  na  ušesa  pa  so  ji  pritisnili  walkman .  Tako  mora  ležati  in  nesramno  jo  vlačijo  za  sočno  pičko ,  v  katero  Gertin  mož  običajno  vstopa  in  izstopa  s  hitrimi  koraki  in  jo  vso  pomete .  Od  daleč  prihaja ,  jasno  ga  slišimo .  Neverjetno ,  kaj  vse  je  mogoče  početi  z  raztegljivimi  sramnimi  ustnicami ,  da  bi  jih ,  kakor  da  bi  bila  to  njihova  usoda ,  nategnili  v  to  obliko .  Lahko  jih  na  primer  zvijemo  skupaj  kot  koničasto  vrečko  in  z  višavja  se  ukrivlja  višavje  z  Gertine  obleke .  To  mora  vendarle  boleti ,  mar  nihče  ni  pomislil  na  to ?  In  zdaj  se  še  majceno  smejati  in  ščipati  in  iztepsti ,  tako  je  prav .  Ti  otroci  radi  hodijo  po  svetu  in  pripovedujejo  o  svojih  početjih .  Sploh  ni  več  mogoče  ugotoviti ,  ali  je  frizer  njeno  glavo  trajno  olepšal .  Za  temi  hribi  se  je  Gerti  sesedla ,  zasmehovana  kot  cel  njen  spol ,  ki  lahko  gospodari  z  gospodinjskimi  aparati ,  ne  more  pa  gospodariti  z  lastnim  telesom .  Ponižana  se  je  pogreznila  kot  pokošena  trava .  To  meso  porazdeli  kot  v  igri ,  uleže  se  in  v  spanju  požanje  še  več :  predvsem  to  velja  za  mlada  dekleta ,  v  posmehu  jim  lastni  zobje  razcefrajo  obraze .  Njihovih  las  še  ni  potrebno  pripraviti  na  poseben  način ,  lahko  použijemo  takšne  ( surove ) ,  kot  so .  Vsa  ta  dekleta  nekoga  ljubijo .  Tako  kot  orel  izvali  svoje  mladiče  visoko  zgoraj ,  skoraj  že  v  niču ,  ampak  jajca  je  vendarle  moral  zvleči  navzgor .  In  staro  sovraži  otroke  in  hlače  se  še  malo  povlečejo  navzdol .

Ne ,  rezervnih  delov  trenutno  ni  na  zalogi .  Nevihta ,  ki  jo  je  povzročil  bog ,  naše  spolovilo ,  nas  je  vse  po  najkrajši  poti  nagnala  v  propad .  Pustimo  čute  vendarle  možu ,  da  bi  lahko  v  miru  občutil  sebe !  Me  ženske  se  moramo  pač  same  bolje  urediti  in  potem  prisluškovati  tišini ,  ki ,  gospodje  moji ,  odmeva  iz  vaših  usahlih  aparatov ,  ki  še  zmeraj  drgetajo  pod  blago  napetostjo  garancijskega  lista ,  da  mu  ne  bi  potekel  rok .  Na  nas  mislijo  možje  nazadnje !

Otrok  se  šali  naokrog ,  zdaj  že  razposajen  v  pošast .  Zmeraj  pred  spanjem  se  otrok ,  potem  ko  zavrne  večerjo ,  v  svoji  razposajenosti  meče  naokrog .  Tudi  mati  položi  glavo  silovito  na  mizo .  Njena  zijajoča  rana  je  povezana  z  Michaelom .  Pokaže ,  da  ne  želi  ničesar  jesti ,  temveč  le  piti .  Oče ,  oblečen  v  svojo  tekmovalno  obleko ,  že  zasliši  znak  za  začetek  lova  in  poveča  hitrost .  Otrok  mu  je  v  nadlego ,  in  to  v  lastni  hiši ,  kjer  ljudje  umirajo ,  če  jih  pravočasno  ne  pospremimo  v  bolnišnico .  Zadnji  delavci  pobegnejo  slabemu  vremenu  in  hitijo  v  svoje  svete  izbe .  Kmalu  bo  povsem  tiho .  Očetovega  kurca ,  to  orjaško  mišico ,  privablja  mati .  To  gospodovalno  ščene  zdaj  še  pomalem  spi ,  kmalu  pa  bo  zavohalo  vonjave .  Zgoraj  se  z  otrokom  vodijo  pogovori  o  šoli .  Potem  bo  pa  oče  naprej  nagnjeno  mater  uščipnil  pod  pazduho ,  pograbil  jo  bo  za  ramena  in  jo  spet  vzravnal .  Otrok  zdaj  zmeraj  bolj  odloča  o  tem ,  ali  bo  jedel  ali  ne .  Splašen  zaradi  svojega  poželenja  se  oče  pogrezne  globoko  vase .  Ja ,  vidimo ,  da  je  prispela  tudi  mati ,  ampak  le  zato ,  da  bi  se  odpeljala  in  spet  vrnila .  Ti  ljudje  ne  morejo  sedeti  na  miru ,  ampak  to  na  splošno  velja  za  vse  neznane  neznansko  bogate .  Nikjer  nimajo  miru ,  z  oblaki  in  potoki  se  vlačijo  naokrog ,  krošnje  šumijo  nad  njimi  in  njihovi  mošnjički .  Drugje  je  bolje  in  svoje  prsi  na  široko  odpirajo  soncu .  In  zmeraj  isti  odgovor  na  vprašanje :  kdo  je  pri  telefonu ?  Otrok  postaja  vse  bolj  nadležen ,  polira  svoj  seznam  daril  za  rojstni  dan ,  ampak  od  svojih  želja  ne  odstopa  niti  za  ped .  Oče  iz  principa  postopa  enako .  Mater  bo  s  svojim  vrelcem  peneče  osvežil .  Življenje  buči  okrog  njegovih  kosti ,  resnično ,  v  vročici  njegovih  čutov ,  ki  jih  ne  bi  mogla  držati  skupaj  nobena  gumica ,  tam  počiva  njegovo  telo  in  lepo  plapolajo  požari  iz  njegove  postave .  Otrok  zahteva  veliko ,  da  bi  od  tega  lahko  dobil  največ .  Sprevodnik  spalnega  vagona  je  končno  odložil  starša  sredi  njunih  občutkov  ( zunaj  mimo  beži  pokrajina ,  njuni  nagoni  pa  se  nad  njima  vzdigujejo  v  nebo ) ,  iz  različnih  razlogov  bi  rada ,  da  bi  otrok  spet  zaprl  svoja  odprta  usta .  Dogovori  se  kršijo .  Ena  ura  igranja  violine  ni  še  nič !  Žena  bo  zdaj  vendarle  pojedla  svoj  zalogaj .  Otrok  še  dolgo  ne  bo  zrel .  Bolje ,  da  se  mi  pripravimo .

Odlog !  Vendar  naslednjega  dne ,  ko  se  bo  ubila  od  dela ,  še  ni  nastopil ,  gospodinja  še  ne  more  stopiti  vanj .
