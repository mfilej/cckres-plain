 
Haruki  Murakami

1

Sumire  v  japonščini  to  pomeni  » vijolica «  si  je  takrat  prizadevala ,  da  bi  postala  pisateljica .  Ne  glede  na  to ,  kakšne  možnosti  bi  ji  morda  ponudilo  življenje ,  je  hotela  biti  pisateljica  in  nič  drugega .  Njena  odločitev  je  bila  trdna  kakor  skala .  Neomajna  je  bila  tudi  njena  vera  v  literaturo .

Sumire  je  hotela  biti  takšna  kakor  liki  iz  Kerouacovih  romanov  divja ,  nesramna ,  razuzdana .  Postavala  je  naokrog ,  z  rokami ,  zakopanimi  globoko  v  žepe  plašča ,  s  sračjim  gnezdom  na  glavi ,  in  brezizrazno  strmela  v  nebo  skozi  očala  s  črnimi  plastičnimi  okvirji  v  slogu  Dizzyja  Gillespieja ,  ki  jih  je  nosila ,  čeprav  je  videla  brezhibno .  Vedno  je  bila  v  prevelikem  suknjiču  z  vzorcem  ribje  kosti ,  kupljenem  v  komisijski  trgovini ,  in  težkih  delavskih  čevljih .  Prepričan  sem ,  da  bi  si  pustila  rasti  brado ,  če  bi  si  jo  lahko .

» Ali  niso  takrat  tako  rekli  pisateljem ? «  je  vprašala  Miu .  S  konico  prsta  je  risala  krog  po  mizi ,  kakor  da  brska  po  nekem  posebnem  vrču ,  polnem  spominov . 

Ob  koncu  tedna  me  je  Sumire  obiskovala ,  prihajala  je  s  polnim  naročjem  rokopisov  svojih  romanov  tistih ,  ki  so  imeli  srečo ,  da  so  ušli  pogubi .  Kljub  vsemu  se  jih  je  nabral  kar  čeden  kupček .  Sumire  je  bila  pripravljena  svoje  rokopise  pokazati  enemu  samemu  človeku  na  svetu .  Meni .

Na  fakulteti  sem  bil  dve  leti  pred  njo  in  študirala  sva  na  različnih  smereh ,  tako  da  ni  bilo  veliko  možnosti ,  da  bi  se  srečala .  Spoznala  sva  se  po  golem  naključju .  Bilo  je  nekega  ponedeljka  v  maju ,  po  nekaj  dneh  praznikov ,  in  stal  sem  na  avtobusni  postaji  nasproti  glavnega  vhoda  v  fakulteto  ter  bral  roman  Paula  Nizana ,  ki  sem  ga  odkril  v  antikvariatu .  Majhno  dekle  zraven  mene  se  je  nagnilo  naprej ,  pogledalo  knjigo  in  me  vprašalo :  » Zakaj  za  vraga  pa  ravno  Nizan ? «  Slišati  je  bilo ,  kakor  da  išče  prepir .  Kakor  da  bi  hotela  nekaj  z  brco  poslati  v  zrak  in  se  je  v  pomanjkanju  primerne  tarče  spravila  na  mojo  izbiro  branja .

Čez  kakšnega  pol  leta ,  prav  kakor  sem  napovedal ,  se  je  Sumire  nenadoma  in  popolnoma  nerazumno  zaljubila ,  prevzela  jo  je  ljubezen ,  podobna  tornadu .  Do  ženske ,  sedemnajst  let  starejše  od  nje .  Njenega  ljubega  sputnika .

» Če  je  glasba  lepa ,  mislim ,  da  bi  ti  moralo  biti  dovolj .  Navsezadnje ,  čisto  vse  na  svetu  ne  more  biti  lepo ,  kajne ?  Tvoja  mama  je  imela  to  pesem  gotovo  tako  zelo  rada ,  da  je  besedilo  ni  motilo .  Poleg  tega  pa ,  če  boš  še  naprej  delala  takšen  obraz ,  se  ti  bodo  naredile  gube . «

Sumire  se  je  nehala  mrščiti .

» Če  tako  misliš ,  se  zelo  motiš , «  je  rekla .  » Lepa  si .  Niti  za  kanček  manj  od  očeta . «  Povsem  neprisiljeno  se  je  nalahno  dotaknila  Sumirine  roke ,  ki  je  ležala  na  mizi .  » Sploh  se  ne  zavedaš ,  kako  zelo  privlačna  si . «

» Večinoma  je  povezano  s  tujimi  deželami , «  je  rekla  Miu .  » Pred  trinajstimi  leti  sem  prevzela  očetovo  trgovsko  podjetje ,  ker  sem  bila  najstarejša  od  otrok .  Študirala  sem  klavir ,  toda  moj  oče  je  zbolel  in  umrl ,  mati  telesno  ni  bila  močna  in  poleg  tega  ni  prav  dobro  znala  japonsko .  Brat  je  bil  še  v  gimnaziji  in  tako  smo  se  odločili ,  da  začasno  jaz  poskrbim  za  podjetje .  Vsakdanji  kruh  kar  precej  sorodnikov  je  bil  odvisen  od  podjetja  in  zato  ga  res  nisem  mogla  pustiti ,  da  propade . «

» To  je  res .  Morda  ne  vem , «  je  priznala  Miu .

» Si  spal ? «  je  vprašala  Sumire .

» Čisto  blizu  mene  živi  možakar ,  ki  ima  peteline .  Gotovo  jih  goji  že  leta  in  leta .  Čez  kakšne  pol  ure  bodo  začeli  kikirikati  kot  nori .  To  je  moj  najljubši  čas  dneva .  Ko  črno  nočno  nebo  na  vzhodu  začenja  svetleti  in  se  petelini  derejo  na  vse  grlo ,  kakor  da  se  hočejo  komu  maščevati .  Je  pri  tebi  kaj  petelinov  v  bližini ? «

» Najbrž . «

» Veš , «  je  rekla  Sumire  in  rahločutno  pomolčala  kakor  star  železniški  čuvaj ,  ki  žvenketaje  spusti  zapornice  trenutek  zatem ,  ko  je  vlak  za  v  Sankt  Peterburg  peljal  mimo  -  » res  je  neumno ,  da  to  rečem ,  ampak  zaljubljena  sem . «

» Misliš  o  tem ,  kako  si  zaljubljena  v  nekoga  drugega  in  ne  vame ? «

» V  redu .  V  redu  kakor  Vltava  spomladi . «

Sumire  se  je  zagledala  v  prazni  krožnik ,  kjer  je  bil  prej  njen  košček  torte .  Nato  me  je  pogledala .

Odkrito  je  odgovorila :  » Kaj  pa  bi  pravzaprav  delala ?  Kot  sem  rekla  že  včeraj ,  nisem  bila  še  nikoli  v  zaresni  službi ,  če  ne  štejem  nekaj  preprostega  fizičnega  dela .  Povrhu  tega  nimam  niti  ene  same  primerne  obleke .  Tista ,  ki  sem  jo  imela  na  svatbi ,  je  bila  izposojena . «

» Ti  smem  reči  natanko  to ,  kar  mislim ? «  je  vprašala  Miu .

» Lahko  da  ti  ne  bo  všeč . «

» Mislim ,  da  bi , «  je  odgovorila  Sumire .  Kot  da  bi  iz  drugega  prostora  prihajal  glas  nekoga  drugega .  Kar  koli  me  bo  prosila ,  kar  koli  mi  bo  ukazala ,  lahko  rečem  samo  da ,  jo  je  obšlo .  Miu  je  nepremično  gledala  Sumire  in  jo  še  vedno  držala  za  roko .  Sumire  je  lahko  razločno  videla  svoj  obris  v  globini  Miujinih  črnih  oči .  Zdelo  se  ji  je ,  kakor  da  bi  njeno  dušo  vleklo  na  drugo  stran  zrcala .  Sumire  je  bila  ta  predstava  všeč ,  hkrati  pa  ji  je  zbujala  strah .

» Nekoliko  so  takšne  stvari  prirojene .  Naraven  dar ,  bi  lahko  rekli .  Nekateri  ljudje  so  spretni ;  drugi  so  leseni  …  Nekateri  so  pozorni ,  drugi  ne .  Je  tako ? «

» Premišljuješ  o  poletnem  popoldnevu  in  kumari  v  hladilniku .  To  je  samo  primer . «

» Me  veseli , «  sem  odvrnil .

» Pripiši  to  osiromašenemu  razumu , «  sem  ponižno  rekel .

» Zmagal  si , «  je  rekla .  » Bogato  prijateljico  ima ,  skoraj  enako  veliko  kot  jaz ,  ki  ima  na  kupe  odvečnih  oblek .  Ni  življenje  čudno ?  Nekateri  ljudje  imajo  toliko  oblačil ,  da  jih  ne  morejo  strpati  v  omare .  In  potem  so  tu  še  takšni  kakor  jaz ,  ki  ne  premorejo  niti  enakih  nogavic .  Sicer  pa ,  meni  je  vseeno .  Šla  je  k  prijateljici  domov  in  se  vrnila  s  celim  naročjem  teh  oblek .  Samo  malo  so  iz  mode ,  če  natančno  pogledaš ,  ampak  večina  ljudi  tega  sploh  ne  bi  opazila . «

Povedal  sem  ji ,  da  ne  bi  tega  nikoli  opazil ,  kakor  koli  od  blizu  bi  si  že  ogledoval .

V  životu  bom  morala  malo  zožiti ,  če  pa  si  dam  povrhu  pas ,  ne  bo  nihče  opazil  razlike .  Številko  čevljev  imam  na  srečo  enako  kakor  Miu ,  in  tako  mi  je  prepustila  nekaj  svojih ,  ki  jih  ne  potrebuje .  Z  visoko  in  z  nizko  peto .  Sandale .  Vse  z  italijanskimi  imeni .  In  torbice  tudi .  In  nekaj  ličil . «

Miu  je  preučila  barvo  médoca  letnik  1986  in  ga  nato  z  občutkom  pokusila ,  kakor  da  uživa  v  vsaki  besedi  dobro  napisane  proze .

Miu  je  na  kratko  zadržala  dih ,  nato  je  vzela  kozarec  in  odpila  požirek .  Za  hip  ji  je  svetloba  obarvala  oči  s  škrlatom  vina .  Z  obraza  ji  je  izginil  običajni  nežni  izraz .

» Vam  ni  bilo  žal ,  da  ste  odnehali ?  Skoraj  ste  že  uspeli . «

» Zadnje  dni  me  preganja  misel ,  da  je  z  mojim  pisanjem  morda  konec .  Na  svetu  mrgoli  neumnih ,  nedolžnih  deklet  in  jaz  sem  samo  ena  od  njih ,  podim  se  za  sanjami ,  ki  se  ne  bodo  nikoli  uresničile .  Morala  bi  zapreti  pokrov  klavirja  in  zapustiti  oder .  Preden  bo  prepozno . «

» Tudi  ti  ne , «  sem  ugovarjal .  » Večina  ljudi  podnevi  dela ,  ponoči  pa  ugasne  luč  in  gre  spat . «  Kot  da  bi  sam  sebi  recitiral  pastoralno  poezijo  sredi  grede  z  bučami .

Bil  sem  pravo  sestrino  nasprotje ,  nisem  se  kaj  preveč  menil  za  šolo  in  ocene .  Ker  pa  nisem  hotel ,  da  bi  mi  starši  težili ,  sem  pač  hodil  v  šolo  in  se  učil  ravno  toliko ,  da  sem  zdeloval .  Preostali  čas  sem  igral  nogomet ,  ko  pa  sem  prišel  domov ,  sem  se  zleknil  na  posteljo  in  bral ,  bral .  Nisem  se  gulil  po  pouku  kakor  drugi ,  nisem  imel  inštruktorjev .  Kljub  temu  moje  ocene  sploh  niso  bile  slabe .  Če  bo  šlo  tako  naprej ,  sem  si  rekel ,  bom  lahko  prišel  na  kakšno  čisto  spodobno  fakulteto ,  ne  da  bi  se  mi  bilo  treba  pretegniti ,  ko  bi  študiral  za  sprejemne  izpite .  In  natančno  tako  se  je  tudi  zgodilo .

» To  te  bo  še  v  grob  spravilo , «  me  je  Sumire  nekoč  opozorila .  In  strinjal  sem  se .  Toda  glede  tega  ni  bilo  mogoče  kaj  dosti  narediti .

» Saj  te  komaj  prepoznam , «  sem  rekel .

» Ampak  če  se  bom  izgubila ,  kam  lahko  grem ? «

» Vse  ima  svoje  vzpone  in  padce . «

» Dezerterstvo ? «  Za  trenutek  nisem  razumel ,  kaj  s  tem  misli .

» To  je  težko  reči .  Za  zdaj  mi  še  ni  popolnoma  jasno .  Namreč  kaj  ona  čuti .  In  se  zato  počutim  izgubljeno  in  zmedeno . «

Namesto  odgovora  se  je  Sumire  spet  namrdnila .

Pri  prijatelju  sem  si  izposodil  Toyotin  kombi  in  prepeljal  njene  stvari  na  novi  naslov  v  Jojogi - Uehari .  Stanovanje  ni  bilo  ravno  novo  niti  posebno  lepo ,  toda  v  primerjavi  s  staro  leseno  stavbo  v  Kičidžodžiju  ki  bi  jo  bilo  treba  uvrstiti  na  seznam  zaščitenih  zgodovinskih  spomenikov  je  bil  to  prav  gotovo  korak  naprej .  Stanovanje  ji  je  našel  neki  Miujin  prijatelj ,  ki  se  je  ukvarjal  z  nepremičninami ,  in  čeprav  je  bilo  na  ugodni  lokaciji ,  najemnina  ni  bila  visoka ,  ponašalo  pa  se  je  tudi  z  lepim  razgledom .  Bilo  je  še  enkrat  večje  od  prejšnjega .  Vsekakor  se  je  bilo  vredno  preseliti .  Park  Jojogi  je  bil  v  bližini ,  in  če  bi  se  ji  zahotelo ,  bi  šla  na  delo  lahko  peš .

Sumire  me  je  pogledala  s  priprtimi  očmi .  » Nisem  prepričana ,  da  razumem  tvojo  metaforo ;  si  hotel  reči ,  da  bi  bil  zelo  osamljen ? «

» Poleg  Miu ,  misliš , «  sem  rekel .

Sumire  se  je  zasmejala .  » Razen  tega ,  da  sem  hotela  postati  pisateljica ,  si  nisem  nikoli  česa  tako  močno  želela .  Vedno  sem  bila  zadovoljna  ravno  s  tistim ,  kar  sem  imela .  Zdaj  pa ,  prav  ta  trenutek ,  si  želim  Miu .  Zelo ,  zelo  močno .  Hočem ,  da  je  moja .  Hočem  jo  imeti .  Preprosto  moram .  Nimam  izbire .  Nobene .  Nimam  pojma ,  zakaj  se  je  tako  izteklo .  Ali  ti  …  to  razumeš ? «

15.  avgusta  se  Sumire  ni  vrnila .  Na  njenem  telefonu  se  je  še  vedno  oglašalo  kratko  posneto  sporočilo :  » Sem  na  potovanju . «  Eden  njenih  prvih  nakupov  po  selitvi  je  bil  telefon  s  tajnico ,  tako  da  se  ji  ob  deževnih  nočeh  ni  bilo  treba  odpraviti  z  dežnikom  do  tefonske  govorilnice .  Vsekakor  odlična  ideja .  Sporočila  nisem  pustil .

» Prav , «  sem  rekel .

» Da .  Čim  hitreje . «

Zinil  sem  prvo  stvar ,  ki  mi  je  prišla  na  misel .  » Se  je  Sumire  kaj  zgodilo ? «

Kolikor  sem  lahko  presodil ,  ko  sem  prebral  brošuro ,  je  bil  to  precej  značilen  grški  otok .  Iz  nekega  razloga  pa  se  je  Angležem  zazdel  še  posebej  očarljiv  ( Britanci  so  res  malce  ekscentrični )  in  v  navdušenju  nad  krajem  so  zgradili  celo  naselje  poletnih  hišic  na  vzpetini  blizu  pristanišča .  Konec  šestdesetih  let  je  tam  živelo  več  britanskih  pisateljev  in  pisalo  romane ,  medtem  ko  so  strmeli  v  modro  morje  in  bele  oblake .  Ker  je  kar  nekaj  njihovih  del  doživelo  pri  kritiki  znaten  uspeh ,  se  je  otoka  v  literarnih  krogih  prijel  sloves  romantičnega  kraja .  Za  ta  pomembni  vidik  kulturnega  življenja  otoka  pa  so  se  grški  domačini  zmenili  toliko  kot  nič .

» Lahko  mi  verjamete ,  da  sem , «  sem  odvrnil .

Miu  je  dala  olivo  v  usta ,  prijela  koščico  in  jo  kakor  pesnik ,  ki  je  postavil  še  zadnjo  piko ,  elegantno  odložila  v  pepelnik . 

Nadaljevala  je .  » To  je  dolga  zgodba ,  zato  mislim ,  da  je  najbolje ,  če  začnem  na  začetku  in  vse  povem  v  pravem  vrstnem  redu .  Sicer  bi  se  lahko  izgubil  kakšen  odtenek .  Sama  zgodba  je  dokaj  občutljiva .  Toda  najprej  jejva .  Zdaj  ni  več  pomemben  vsak  trenutek ,  in  če  je  človek  lačen ,  težko  jasno  razmišlja .  Poleg  tega  je  tukaj  malce  preglasno  za  pogovor . «

Po  večerji ,  pri  kavi ,  je  načela  vprašanje  stroškov  vožnje .  » Bi  vas  motilo ,  če  bi  vam  znesek  izplačala  v  dolarskih  potovalnih  čekih ? «  je  vprašala .  » Drugače  vam  lahko  denar  nakažem  na  vaš  račun  v  jenih ,  ko  se  vrnete  v  Tokio .  Kaj  vam  bolj  ustreza ? «  Odgovoril  sem  ji ,  da  nisem  v  denarni  stiski  in  da  lahko  plačam  sam .  Vendar  je  Miu  vztrajala ,  da  mi  da  denar .  » Jaz  sem  vas  prosila ,  da  pridete , «  je  rekla .

Miu  je  malo  pomislila  in  pokimala .  » Zelo  sem  vam  hvaležna .  Da  ste  prišli .  Ne  morem  vam  povedati ,  kako  zelo . «

Umil  sem  si  lase  in  se  obril .  Ko  sem  si  posušil  lase  in  se  preoblekel  v  svežo  majico  in  kratke  hlače ,  sem  se  počutil  že  skoraj  normalno .  Pred  ogledalom  v  kopalnici  sta  bili  zobni  krtački ,  modra  in  rdeča .  Bogve  katera  je  Sumirina ,  sem  pomislil .

8

Miu  se  je  za  trenutek  ustavila ,  da  je  zajela  sapo .  Videti  je  bila  neodločna ,  kot  da  ne  ve ,  ali  naj  še  govori .  Vendar  je  nadaljevala .

Zelo  dobro  se  spominjam  najinega  prvega  srečanja ,  ko  sva  se  pogovarjali  o  sputnikih .  Govorila  je  o  bitniških  pisateljih  in  po  pomoti  sem  namesto  bitnik  rekla  sputnik .  Smejali  sva  se  in  led  je  bil  prebit .  Veste ,  kaj  ' sputnik '  pomeni  v  ruščini ' ?  ' Sopotnik ' .  Ni  dolgo ,  kar  sem  pogledala  v  slovar .

Povabili  so  naju  na  večerjo .  Zelo  prijetni  ljudje  so ,  med  pogovorom  smo  ugotovili ,  da  imamo  skupne  znance ,  in  imela  sem  občutek ,  da  sem  našla  sorodne  duše .

» Tudi  jaz  sem  to  slišala .  Vendar  ne  poznam  nikogar ,  ki  bi  jih . «

» Izginila  je .  Brez  sledu .  Vsi  so  mi  govorili ,  da  je  mačka  ponoči  gotovo  splezala  z  drevesa  in  nekam  odšla .  Mačke  nekaj  vznemiri  in  splezajo  na  visoko  drevo ,  potem  pa ,  ko  ugotovijo ,  kako  visoko  so ,  se  prestrašijo  in  nočejo  priti  dol .  To  se  dogaja  ves  čas .  ' Če  bi  bila  mačka  še  vedno  tam , '  so  rekli ,  ' bi  mijavkala  na  vse  kriplje ,  da  bi  ti  to  povedala . '  Vendar  nisem  verjela .  Mislila  sem ,  da  se  muca  gotovo  oklepa  veje  in  na  smrt  prestrašena  ne  more  niti  zamijavkati .  Ko  sem  prišla  iz  šole ,  sem  se  usedla  na  verando ,  gledala  bor  in  od  časa  do  časa  poklicala  mačko .  Odgovora  ni  bilo .  Po  tednu  dni  sem  odnehala .  Zelo  rada  sem  imela  to  mucko  in  bila  sem  res  žalostna .  Vsakokrat ,  ko  sem  se  ozrla  v  tisto  drevo ,  sem  kar  videla  ubogo  malo  muco ,  kako  se ,  vsa  trda  in  mrtva ,  še  vedno  oklepa  veje .  Mačkico ,  ki  ni  nikamor  odšla ,  ampak  je  tam  zgoraj  poginila  od  lakote  in  se  posušila . «

» Nikoli  več  nisem  imela  mačke .  Še  vedno  jih  imam  rada ,  čeprav  sem  takrat  sklenila ,  da  bo  uboga  mala  muca ,  ki  je  splezala  na  drevo  in  se  ni  nikoli  vrnila  z  njega ,  moja  prva  in  zadnja  mačka .  Nisem  mogla  kar  pozabiti  tisto  muco  in  vzljubiti  drugo . «

Miu  je  stisnila  gole  noge  skupaj ,  prijela  krilo  za  rob  in  si  ga  potegnila  navzdol .

» Stisneš ? «

» Nekaj  vam  moram  pojasniti .  Pred  dolgo  časa  sem  doživela  nekaj  zelo  nenavadnega  in  takrat  sem  osivela .  Čez  noč ,  popolnoma .  Odtlej  si  barvam  lase .  Sumire  je  vedela ,  da  si  jih  barvam ,  in  ker  je  bilo  s  tem  preveč  sitnosti ,  sem  prenehala ,  ko  sva  prišli  na  otok .  Nihče  me  tukaj  ne  pozna ,  zato  ni  bilo  važno .  Ko  pa  ste  rekli ,  da  pridete ,  sem  si  jih  spet  pobarvala .  Nisem  hotela ,  da  bi  dobili  čuden  prvi  vtis  o  meni . «

» Poljubila  me  je  na  čelo  in  rekla ,  da  naj  ji  oprostim .  ' To  je  zato ,  ker  te  imam  rada , '  je  rekla .  ' Toliko  časa  me  že  muči ,  da  sem  morala  poskusiti . '  ' Tudi  jaz  te  imam  rada , '  sem  ji  rekla .  ' Zato  si  tega  ne  ženi  k  srcu .  Še  vedno  si  želim ,  da  ostaneš  pri  meni . '

» Hvala  vam .  To  sem  si  najbolj  želela  slišati . «

10

» Se  razume , «  sem  odgovoril .

Lahko  da  je  bilo  celo  res .  Toda  ko  naj  bi  pojasnili  Sumirino  izginotje ,  jim  je  zmanjkalo  besed . 

Policisti  so  odkimali .  Da  ni  tukaj  okrog  nobenega  močnega  toka ,  so  rekli .  In  zadnjih  nekaj  tednov  je  bilo  vreme  milo ,  morje  mirno .  Veliko  ribičev  gre  vsak  dan  na  morje ,  in  če  bi  dekle  utonilo ,  bi  ta  ali  oni  že  naletel  na  njeno  truplo .

Ste  že  kdaj  videli ,  da  bi  bil  kdo  ustreljen ,  pa  ne  bi  krvavel ?

Toda  odkar  sem  spoznala  Miu ,  sem  napisala  komaj  kaj .  In  zakaj ?  Teza  fikcija  =  menjalnik ,  ki  jo  je  postavil  K. ,  je  dovolj  smiselna .  Na  neki  ravni  je  v  njej  tudi  nekaj  resnice .  Vendar  ne  razloži  vsega .  Tule  moram  svoje  razmišljanje  poenostaviti . 

Zdaj  vidim ,  da  sem  se  pri  pisanju  vedno  držala  temeljnega  pravila ,  da  pišem  o  stvareh ,  kakor  da  jih  ne  poznam  tu  so  mišljene  tudi  tiste ,  ki  sem  jih  poznala  ali  sem  vsaj  mislila ,  da  jih  poznam .  Če  bi  rekla  že  na  začetku :  Oh ,  to  že  vem ,  ne  bom  zapravljala  dragocenega  časa  za  pisanje  o  tem ,  potem  s  pisanjem  ne  bi  bilo  nikoli  nič .  Če  si  na  primer  o  nekom  rečem :  Tega  tipa  poznam ,  škoda  časa ,  da  bi  premišljevala  o  njem ,  zame  je  odprta  knjiga ,  tvegam ,  da  bom  doživela  izdajstvo  ( in  to  velja  tudi  za  vas ) .  Na  hrbtni  strani  vsega ,  o  čemer  smo  prepričani ,  da  poznamo  do  obisti ,  se  skriva  enaka  količina  neznanega .

Ime  mi  je  Bond .  James  Bond .

Všeč  mi  je  ta  stavek .  To  mora  biti  eno  od  načel ,  ki  se  skriva  za  resničnostjo .  Da  sprejmeš  stvari ,  ki  jih  je  težko  razumeti ,  in  jih  pustiš  takšne ,  kakršne  so .  Tudi  kri .  Streljanje  in  kri .

Sumire  si  je  lahko  priklicala  v  spomin  vsako  podrobnost  iz  zadnjega  dela  sanj .  Lahko  bi  naredila  sliko .  Edino ,  česar  se  ni  mogla  spomniti ,  je  bil  materin  obraz ,  ki  tone  v  črno  luknjo .  In  tudi  odločilne  besede ,  ki  jih  je  mama  spregovorila ,  so  bile  za  vedno  izgubljene  v  tisti  pusti  praznini .  V  postelji  je  Sumire  divje  grizla  blazino  ter  jokala  in  jokala .

Miu  sem  pregovorila ,  naj  mi  pove  zgodbo ,  potem  ko  sem  ugotovila ,  da  si  barva  lase .  Pri  tem  je  tako  skrbna ,  da  le  nekaj  njenih  bližnjih  ve ,  da  se  barva .  Toda  jaz  sem  opazila .  Kadar  s  kom  potuješ  toliko  časa  in  preživljaš  skupaj  vse  dneve ,  ti  le  malokdaj  uide  kaj  takšnega .  Morda  pa  se  Miu  niti  ni  trudila  skrivati .  Če  bi  le  hotela ,  bi  bila  lahko  dosti  bolj  previdna .  Nemara  se  ji  je  zdelo  neizogibno ,  da  bom  to  odkrila ,  ali  pa  je  celo  hotela ,  da  odkrijem .  ( Hm  tole  je  golo  ugibanje . )

A  ni  postalo  zabavna  zgodba .

Pogledala  je  druga  okna  v  stavbi .  Bilo  je  po  polnoči  in  skoraj  vse  je  že  spalo .  Okna  so  bila  po  večini  temna .  Vendar  je  nekaj  ljudi  še  bedelo ,  v  njihovih  stanovanjih  so  gorele  luči .  V  nižjih  nadstropjih  so  ljudje  iz  previdnosti  zagrnili  zavese .  Tisti  višje  zgoraj  pa  so  brezskrbno  pustili  zavese  ob  strani ,  da  bi  dobili  kaj  hladnega  nočnega  zraka .  Življenje  v  teh  sobah  je  bilo  mirno  in  popolnoma  dostopno  pogledom .  ( Komu  bi  le  prišlo  na  misel ,  da  se  kdo  skriva  na  kolesu  v  zabaviščnem  parku  in  sredi  noči  z  daljnogledom  gleda  noter ? )  Vendar  Miu  ni  bilo  veliko  do  tega ,  da  bi  si  skrivaj  ogledovala  zasebno  življenje  drugih .  Veliko  bolj  jo  je  mikalo  gledati  v  svojo  prazno  sobo .

Tema .

In  kaj  se  je  zgodilo  potem ?

Ne  vem .  Ne  spominjam  se .  Toda  na  koncu  ni  bil  več  Ferdinando .  Ali  pa  morda  že  od  začetka  ni  bil  on .

» Še  vedno  sem  bila  na  tej  strani ,  tukaj .  Toda  druga  jaz ,  ali  samo  moja  polovica ,  je  prestopila  na  drugo  stran .  In  odnesla  s  seboj  moje  črne  lase ,  moje  spolno  poželenje ,  menstruacijo  in  ovulacije ,  morda  tudi  voljo  do  življenja .  In  polovica ,  ki  je  ostala ,  je  oseba ,  ki  jo  vidiš  tukaj .  Že  zelo  dolgo  imam  ta  občutek  da  sem  se  na  zabaviščnem  kolesu  v  majhnem  švicarskem  mestu  iz  razloga ,  ki  ga  ne  znam  pojasniti ,  za  vedno  razcepila  na  dvoje .  Zaradi  mene  je  bila  to  lahko  nekakšna  transakcija .  Ne  gre  za  to ,  da  bi  mi  bilo  kaj  odvzeto ,  kajti  vse  še  obstaja ,  na  drugi  strani .  Samo  ogledalo  naju  loči  od  druge  strani .  Toda  nikoli  ne  bom  mogla  prestopiti  meje  te  zrcalne  plošče .  Nikoli . «

» Od  malega  sem  si  rada  postavljala  svoja  zasebna  pravila  in  se  ravnala  po  njih .  Bila  sem  zelo  samostojna ,  kar  preresna  deklica .  Rojena  sem  na  Japonskem ,  hodila  sem  v  japonske  šole ,  odraščala  ob  igri  z  japonskimi  otroki .  Čustveno  sem  bila  prava  Japonka ,  po  narodnosti  pa  sem  bila  tujka .  Natančno  vzeto ,  bo  Japonska  zame  vedno  tuja  dežela .  Moji  starši  niso  bili  ravno  strogi ,  toda  odkar  pomnim ,  so  mi  vbijali  v  glavo :  Tukaj  si  tujka .  Odločila  sem  se ,  da  moram  postati  močnejša ,  če  hočem  preživeti . «

Miu  je  pripovedovala  naprej .

Na  policiji  so  nedvoumno  povedali ,  da  ni  na  otoku  niti  enega  samega  vodnjaka .  Za  kakršne  koli  jame  v  bližini  mesta  še  niso  slišali .  Če  bi  obstajale ,  bi  bili  mi  prvi ,  ki  bi  vedeli  zanje ,  so  izjavili .  V  tem  sem  se  moral  strinjati  z  njimi .

Mislil  sem  na  Tokio .  Na  svoje  stanovanje ,  na  šolo ,  kjer  učim ,  na  kuhinjske  odpadke ,  ki  sem  jih  skrivaj  odvrgel  v  koš  na  postaji .  Komaj  dva  dni  je ,  kar  sem  odšel  iz  Japonske ,  pa  se  mi  je  že  zdela  kakor  povsem  drugačen  svet .  Pouk  se  bo  začel  čez  en  teden .  Predstavljal  sem  si  samega  sebe ,  kako  stojim  pred  petintridesetimi  učenci .  Iz  te  razdalje  se  je  misel ,  da  bi  kogar  koli  poučeval  celo  desetletne  otroke  zdela  nemogoča .

Kaj  je  bilo  za  temi  vrati ,  je  presegalo  moč  moje  domišljije .  Vrata  so  se  zaprla  in  Sumire  ne  bo  nazaj .

» Rada  bi ,  da  mi  nekaj  zelo  iskreno  poveste , «  je  rekla  z  resnim  glasom ,  ko  sem  se  že  hotel  vkrcati .  » Ali  mislite ,  da  Sumire  ni  več  živa ? «

Miu  se  je  stisnjenih  ustnic  zatopila  v  misli .  » Me  sovražite ? «  je  naposled  vprašala .

» Ker  je  Sumire  izginila ? «

» Toda  kdo  bi  vedel ,  morda  kdaj  pozneje ? «

» Zaradi  takšnih  stvari  nikogar  ne  sovražim . «

Globoko  kot  malokdo  mi  je  segla  v  srce .

Vodja  varnostnikov  je  bil  čokat  moški  blizu  šestdesetih .  Imel  je  mišičaste  roke  in  veliko  glavo  z  gostimi ,  močnimi  lasmi ,  ki  so  mu  siveli  in  ki  jih  je  prilepil  h  glavi  s  ceneno  lasno  pomado ,  verjetno  najboljšo ,  ki  si  jo  je  lahko  privoščil  s  skromno  plačo  varnostnika .  Pepelnik  pred  njim  je  bil  poln  ogorkov  cigaret  Seven  star .  Ko  sem  vstopil ,  je  snel  temno  okvirjena  očala ,  jih  obrisal  s  krpico  in  si  jih  spet  nataknil .  Morda  je  imel  navado  tako  sprejemati  ljudi .  Brez  očal  so  bile  njegove  oči  mrzle  kakor  kamenje  na  Luni .  Ko  si  jih  je  dal  nazaj ,  se  je  hlad  umaknil ,  zamenjala  pa  ga  je  nekakšna  brezizrazna  pomembnost .  Ne  tako  ne  drugače  to  ni  bil  pogled ,  ob  katerem  bi  se  lahko  kdo  počutil  lagodno .

» Prav  je ,  da  tako  mislite .  Ker  je  res .  Veliko  hujših  zločinov  je  kakor  kraja  osmih  spenjačev .  Preden  sem  postal  varnostnik ,  sem  bil  pri  policiji ,  zato  vem ,  o  čem  govorim . «

» V  četrtem  razredu  je ,  to  pomeni ,  da  ga  učite  že  eno  leto  in  štiri  mesece .  Imam  prav ? «

Varnostnik  je  zmečkal  cigareto  in  z  odprtimi  usti  dolgo  strmel  vame ,  kakor  da  bi  bil  nekakšna  nenavadna  žival .  Njegovi  prsti ,  ki  so  ležali  na  mizi ,  so  bili  strašno  debeli ,  kakor  deset  majhnih  kosmatih  bitij .  Bolj  ko  sem  jih  gledal ,  težje  sem  dihal . 

Vzdihnil  je  in  odložil  škatlo  s  spenjači  nazaj  pod  mizo .

» Ne  bi  bilo  slabo !  Seveda  veste ,  da  bi  bila  oba  hitro  na  cesti . « 

» Dovolj  je  bilo , «  je  rekel  Nakamura  in  se  obrnil  k  nam .  Z  brezbarvnim ,  stvarnim  glasom  je  nadaljeval :  » Hvala ,  ker  ste  prišli .  Tukaj  smo  končali .  Drugo  prepuščam  vam  in  fantovi  materi .  Toda  nekaj  naj  vam  bo  jasno  če  naredi  to  samo  še  enkrat ,  se  ne  bo  takole  lahko  izvlekel .  Upam ,  da  se  razumemo .  Nobenih  sitnosti  nočem .  Moram  pa  opravljati  svoje  delo . «

» Že  vse  od  otroštva  se  počutim  samega .  Doma  sem  imel  starše  in  starejšo  sestro ,  vendar  se  nisem  razumel  z  njimi .  Nismo  se  ujemali .  Tako  sem  si  pogosto  predstavljal ,  da  so  me  posvojili .  Da  so  me  iz  nekega  razloga  daljni  sorodniki  prepustili  moji  družini .  Ali  pa  so  me  mogoče  dobili  iz  sirotišnice .  Zdaj  se  zavedam ,  kako  neumno  sem  razmišljal .  Moji  starši  niso  tiste  vrste  ljudje ,  ki  bi  posvojili  nebogljeno  siroto .  Kakor  koli  že ,  nisem  mogel  sprejeti  dejstva ,  da  sem  z  njimi  v  sorodu .  Lažje  mi  je  bilo  misliti ,  da  so  popolni  tujci .

» Jaz  pa , «  sem  rekel . 

» Pravzaprav  ti  ne  vem  povedati ,  zakaj  imaš  takšen  občutek  samote ,  ko  opazuješ  rečno  vodo ,  kako  se  meša  z  morsko .  Ampak  res  ga  imaš .  Moraš  se  sam  kdaj  prepričati . «

Korenček  je  potisnil  roko  v  hlačni  žep ,  potegnil  ven  ključ  in  mi  ga  pomolil .  Navaden  ključ ,  z  velikim  rdečim  obeskom .  Na  obesku  je  pisalo  SKLADIŠČE  3 .  Ključ ,  ki  ga  je  varnostnik  Nakamura  tako  iskal .  Korenčka  so  gotovo  za  trenutek  pustili  samega  v  sobi ,  našel  ga  je  v  predalu  in  ga  vtaknil  v  žep .  Kaj  se  godi  v  dečkovi  glavi ,  mi  je  bilo  še  večja  uganka ,  kakor  sem  mislil .  Bil  je  res  čuden  otrok .

» Pogovarjala  sva  se , «  sem  rekel .

Rekla  je ,  da  me  bo  peljala  domov  v  Kunitači .

» Veliko  sem  premišljeval  o  tem , «  sem  rekel .  » Mislim ,  da  ni  prav ,  ker  sem  sam  del  težav .  Kako  naj  sodelujem  pri  njihovem  reševanju ,  če  jih  hkrati  tudi  povzročam ?  Tako  bo  boljše  za  vse . «

» Ni  mi  ravno  lahko  reči  tole , «  je  rekla ,  » ampak  če  te  ne  bom  mogla  več  videti ,  mi  bo  zelo  hudo . «

» Kaj  pa  je  prav ?  Mi  hočeš  povedati ?  Res  ne  vem ,  kaj  je  prav .  Vem ,  kaj  je  narobe .  Kaj  pa  je  prav ? «

Sem  naredil ,  kar  je  prav ?

Poleg  nekaj  zelo  živih  spominov ,  tudi  tistega  na  neustavljivo  poželenje ,  ki  me  je  prevzelo ,  ko  sem  ji  pomagal  pri  selitvi ,  je  Sumire  pustila  za  seboj  več  dolgih  pisem  in  disketo .  Pisma  in  oba  dokumenta  sem  prebral  tolikokrat ,  da  sem  jih  znal  že  skoraj  na  pamet .  Vsakokrat ,  ko  sem  jih  bral ,  sem  imel  občutek ,  da  sva  s  Sumire  spet  skupaj ,  da  sta  najini  srci  kot  eno .  Bolj  kakor  zaradi  česar  koli  drugega  mi  je  bilo  ob  tem  toplo  pri  srcu .  Kakor  če  se  ponoči  z  vlakom  voziš  skozi  pusto  ravnino  in  bežno  ugledaš  majceno  lučko  v  oknu  kmetije .  V  naslednjem  hipu  jo  vsrka  tema  za  njo  in  že  izgine .  Toda  če  zapreš  oči ,  ta  drobec  svetlobe ,  komaj  zaznaven ,  ostane  še  nekaj  trenutkov  s  teboj .

Čeprav  se  je  Miu  vrnila  na  Japonsko ,  se  mi  iz  kdo  ve  kakšnega  razloga  ni  mogla  oglasiti .  Namesto  tega  je  molčala  in  se  krčevito  oklepala  spominov ,  iskala  je  neki  brezimen ,  oddaljen  kraj ,  da  jo  vsrka  vase .  Tako  sem  si  vsaj  zamišljal .  Nisem  mogel  zameriti  Miu .  Kaj  šele ,  da  bi  jo  sovražil .
