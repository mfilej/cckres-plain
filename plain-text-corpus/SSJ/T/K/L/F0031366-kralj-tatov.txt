 
SINJEGA

Ampak  o  čem  so  sanjarili ,  ko  so  bili  otroci ?

Meni  se  zdi ,  da  so  si  želeli  končno  odrasti .

» Seveda ! «  je  odvrnil  in  pokazal  na  stola  pred  pisalno  mizo .  » Angleščina  je  moj  materni  jezik .  Kaj  lahko  storim  za  vas ? «

» Pred  nekaj  več  kot  osmimi  tedni  sta  ušla , «  je  nadaljeval  Max  Hartlieb .  » Iz  hiše  njunega  dedka  v  Hamburgu ,  kjer  sta  začasno  stanovala .  Prosper  lahko  brata  pregovori  v  vsako  neumnost  in  vse  kaže ,  da  je  Boja  privlekel  sem ,  v  Benetke . «

Prosper  si  je  s  čela  odmaknil  pramen  temnih  las .  » V  tisti  stranski  ulici  zadaj  sem  videl  trgovino  s  tehničnim  blagom , «  je  odgovoril .  Bo  je  premražen  stisnil  glavo  med  ramena  in  brat  mu  je  privzdignil  ovratnik  na  suknjiču .  Spet  so  se  prerinili  v  množico ,  ki  se  je  valila  mimo .  V  ozkih  uličicah  ob  Rialtu  je  vladala  še  večja  gneča  kot  ponavadi .  Stari  in  mladi ,  moški ,  ženske  in  otroci  so  se  prerivali  med  stojnicami  s  polnimi  rokami  vrečk  in  torb ,  starke ,  ki  še  nikoli  niso  zapustile  mesta ,  in  popotniki ,  ki  so  se  ustavili  samo  za  en  dan .  Dišalo  je  po  ribah ,  jesenskem  cvetju  in  posušenih  gobah . 

Bo  se  je  kljubovalno  našobil  in  glavo  naslonil  na  Osino  roko .  » Našel  sem  jo !  Saj  ti  pravim .  Padla  je  nekemu  plešcu  iz  žepa .  Sploh  ni  opazil ,  jaz  pa  sem  jo  pobral . «

» Seveda  jo  bo ! «  Bo  je  premeril  Oso ,  kot  da  bi  zatrdila ,  da  Zemlja  ni  okrogla .  » Nekega  dne  mu  bom  pomagal !  Tudi  jaz  bom  postal  velik  tat .  Scipio  me  bo  že  naučil . «

» Miškam  pa  skrivaj  nastavlja  sir , «  se  je  zahihitala  Osa .  Bo  jo  je  jezno  s  sunil  s  komolcem .  » Če  kralj  tatov  kaj  sovraži ,  so  to  mišji  kakci .  Žal  jih  v  imenitnem  skrivališču ,  ki  nam  ga  je  priskrbel ,  ne  manjka ,  pa  še  težko  ga  je  ogrevati .  Manj  gosposki  dom  bi  bil  bolj  praktičen ,  ampak  Scipio  o  tem  noče  niti  slišati . «

Spet  so  bili  doma .

» Mene  sta  že  zbudila , «  je  zagodrnjal  Mosca  za  njima  in  se  zehaje  usedel  med  svojimi  ribiškimi  palicami .  » Kralj  tatov ,  mar  nikoli  ne  spiš ? «

» Kar  nekaj  časa  je  že  minilo ,  odkar  sem  ušel  iz  sirotišnice , «  je  odvrnil  in  si  obrisal  prah  s  črnega  suknjiča .  » Poleg  tega  pa  ne  tičim  ves  dan  v  stripih . «

» Ne ! «  je  dobil  hiter  in  soglasen  odgovor .

» Pač , «  je  odvrnil  bradač ,  ne  da  bi  ga  pogledal ,  in  iz  predala  mize  vzel  očala .  » Torej ,  kaj  mi  lahko  ponudita ?  Upam ,  da  ne  samo  pozlačene  krame  in  cenenih  srebrnih  žlic ? «

» Bova , «  je  odgovoril ,  trdno  odločen ,  da  bo  Scipiu  vse  skupaj  zamolčal ,  in  za  sabo  zaprl  vrata .

NESREČNO  NAKLJUČJE

Riccia  taka  prizadevnost  ni  pretirano  ganila .  Na  cesti  je  v  hipu  nestrpno  izvlekel  žepni  nožič  in  prerezal  pisani  trak .

» Saj  bo  ostalo  tudi  zanje . «  Riccio  je  poželjivo  škilil  pod  pokrov .  » Poleg  tega  pa  sva  si  zaslužila  plačilo .  Madonca ,  še  nikomur  od  nas  ni  uspelo  iz  rdečebradca  iztisniti  eno  samo  liro  več ,  kot  je  ponudil ,  tebi  pa  je  dal  štirikrat  toliko !  To  znam  izračunati  še  jaz .  Scipio  nikomur  več  ne  bo  prepustil  plena . «

Nekaj  otrok ,  starejši  moški ,  tri  ženske  s  polnimi  nakupovalnimi  košarami ,  skupina  nun  . . .

Želvi  sta  se  nasitili ,  potem  pa  je  zapolnil  še  svoj  prazni  želodec  z  goro  špagetov  s  pečenimi  klobasicami .  Po  jedi  si  je  bolečo  nogo  namazal  z  mazilom ,  sedel  za  pisalno  mizo  in  se  lotil  kupa  papirjev ,  ki  se  je  nabral ,  saj  je  poleg  Hartliebovih  imel  še  druge  stranke .

Scipio  se  je  namrščil .  » Sladkorne  klešče , «  je  zamrmral .  » Ja ,  gotovo ,  so  bile  precej  vredne . «  Odmahnil  je  z  glavo ,  kot  da  bi  hotel  odgnati  nadležne  misli .  » Riccio ,  pojdi  kupit  olive  in  pikantno  salamo .  Tole  bo  treba  proslaviti .  Nimam  veliko  časa ,  ampak  za  to  bo  že  dovolj . «

» Scipio , «  je  tiho  rekla .  » Poslušaj  me .  Morda  si  res  boljši  tat  od  odraslih  kradljivcev  v  mestu ,  ampak  ko  te  Barbarossa  vidi ,  da  se  postavljaš  v  visokih  petah ,  bo  počil  od  smeha . «

Odprl  je  vrata  zasilnega  izhoda  in  v  obraz  mu  je  hušknil  mrzel  nočni  zrak .  Nebo  so  prekrivale  zvezde  in  v  kanalu  za  kinom  se  je  zrcalila  luna .

» Ja . «  Vstal  je ,  da  bi  prebudil  Mosco ,  ko  ga  je  ustavila .  » Počakaj .  Najprej  povej  meni ,  preden  zbudiš  še  druge . «

Prižgala  je  sveči  in  se  vprašujoče  zazrla  v  Prosperja .  » Torej ? «

» Pa  kaj ,  če  vaju  najdejo ? «  Sočutno  ga  je  objela .  » Daj  no ,  s  tem  si  ne  smeš  razbijati  glave . «

Barbarossa  je  stopil  korak  nazaj  in  se  občudoval  v  ogledalu .  » Torej ,  kot  rečeno ,  nagovarjajte  ga  samo  s  > conte <  in  bo  zadovoljen .  Kralj  tatov  se  bo  bržkone  odlično  razumel  z  njim ,  saj  se  tudi  sam  rad  zavija  v  tančico  skrivnosti ,  kar  pa  je  pri  njegovem  poklicu  tudi  priporočljivo ,  kajne ? «

» Moment ,  moment !  Kam  pa  kam ,  ježek ? «  Nestrpno  mu  je  pomignil ,  naj  se  vrne .  » Kralju  tatov  sporoči ,  da  se  hoče  conte  sestati  prav  z  njim .  S  sabo  lahko  pripelje ,  kogar  hoče ,  opice ,  slone  ali  otroke ,  ampak  na  sestanek  mora  priti .  Grof  si  želi  ustvariti  mnenje  o  njem ,  preden  mu  zaupa  nalogo . «  Na  obrazu  se  mu  je  izrisala  užaljenost .  » Navsezadnje  ni  niti  meni  zaupal  kaj  več . «

Tudi  grešniki  so  imeli  svojo  zaveso ,  ki  jih  je  skrivala  pred  radovednimi  pogledi .  In  to  zaveso  je  odgrnil  Scipio ,  ko  si  je  še  zadnjič  poravnal  masko  in  se  živčno  odkašljal .  Kralj  tatov  se  je  zelo  potrudil ,  da  bi  bil  videti  karseda  spokojen ,  toda  Prosper  in  Mosca  sta  začutila ,  da  mu  srce  bije  prav  tako  hitro  kot  njima .

Prosperju  se  je  zazdelo ,  da  je  zaslišal  tih  smeh .  » Ti  si  torej  res  kralj  tatov , «  je  neznanec  tiho  nadaljeval .  » Prav ,  obdrži  masko ,  če  nočeš  kazati  obraza .  Tudi  z  njo  ne  moreš  skriti ,  da  si  zelo  mlad . «

» Točno , «  je  zagodrnjal  Victor .  » Najprej  si  bom  priskrbel  nekaj  podatkov ,  na  primer  o  tej  tolpi ,  s  katero  se  potepata . «  Čepico  si  je  potisnil  nekoliko  nižje  na  obraz ,  se  prepričal ,  da  film  v  aparatu  še  ni  porabljen ,  in  se  sprehodil  proti  sredini  trga .  Ne  predaleč ,  ravno  toliko ,  da  ga  je  Bo  pri  vodnjaku  lahko  videl .

» Piii ,  pipipipipipi , «  je  grulil  in  si  nadel  svoj  najbolj  nedolžni  nasmešek .  » Pridite ,  drekači  mali ,  ampak  pazite  se ,  če  se  mi  podelate  na  rokave . « 

» Res ? «  Victor  je  kihnil ,  ker  mu  je  v  nos  zletelo  pero .  » Meni  se  zdijo  čisto  normalni .  Tako  ali  tako  pa  so  samo  kopije .  Pravi  so  že  dolgo  v  muzeju ,  da  jih  ne  bi  nažiral  slani  zrak .  Imaš  rad  golobe ? «

» Ne  preveč ,  ker  frfotajo .  Pa  moj  brat  pravi ,  da  dobiš  gliste ,  če  jih  prijemaš . «  Zahihital  se  je .  » Eden  se  ti  je  pokakal  na  ramo . «

» Ja ,  vsi , «  je  ponosno  pokimal .

Prosperja  je  od  njiju  ločevalo  le  še  nekaj  korakov .  Stegoval  je  vrat  in  se  hlastno  prebijal  skozi  množico .  Victorja  ni  izpustil  izpred  oči .

Skrit  za  skupino  Japoncev ,  ki  so  občudovali  zvonik ,  je  Victor  slekel  suknjič  in  ga  obrnil  na  notranjo  stran .  Ni  bil  več  rdeč ,  ampak  siv .  Ko  je  stopil  izza  skupine ,  sta  se  fanta  že  pridružila  preostali  četverici .  Izmenjali  so  nekaj  besed  in  izginili  v  eni  od  ulic ,  ki  so  vodile  na  trg .

» Hudiča ,  Bo ,  ne  moreš  vsaj  enkrat  ubogati ,  ko  ti  kaj  rečemo ? «  se  je  razjezil  Scipio ,  ko  sta  se  jim  s  Prosperjem  pridružila .

» In  ve  se ,  da  je  tukaj  glavni  Scipio , «  je  zlovoljno  zamrmral  Riccio .  Hodil  je  poleg  z  rokami  globoko  v  hlačnih  žepih ,  kot  da  ga  vsa  stvar  zanima  manj  kot  tlakovci  pod  njegovimi  supergami .

» Hm . «  Scipio  je  potipal  contejevo  kuverto ,  ki  je  še  vedno  neodprta  tičala  v  njegovem  suknjiču ,  in  se  zamišljeno  zazrl  skozi  natrpano  okno  prodajalne .  » Če  je  bil  res  detektiv  in  nam  je  sledil ,  potem  ga  bomo  popeljali  naravnost  v  naše  skrivališče ,  če  se  ga  ne  znebimo . «

Drugi  so  se  nemirno  spogledali .  Mosca  je  dvignil  contejevo  košaro  in  zaskrbljeno  pokukal  pod  pokrov .  Golob  je  v  svoji  kletki  postajal  nemiren .  » Čas  bo ,  da  ga  spustimo , «  je  zašepetal  Mosca .  » Gotovo  je  že  lačen .  Ali  kdo  ve ,  kaj  golobi  jejo ? «

» V  kinu  živim .  S  prijatelji . «  Pa  kaj  še .  Moral  je  priznati ,  da  ima  mali  res  bujno  domišljijo .  Dobre  volje  je  opazoval  svoj  odsev  v  steklu .  Moment ,  kdo  je  pravkar  prišel  ven ?  Še  en  pokavec .

Fant  je  prikimal .  » Hvala .  Lepo  uro  imate .  Ali  kaže  tudi ,  koliko  je  ura  na  luni ? «

Osa  mu  je  poškilila  čez  ramo .  » Potem  je  res  pravi  detektiv . «

Dvignil  je  glavo .  Njegov  pogled  ni  skrival  razočaranja .  Kralj  tatov  očitno  ni  pričakoval ,  da  bo  predmet ,  po  katerem  je  skrivnostni  grof  tako  hrepenel ,  kos  starega  lesa .

Scipio  ga  je  mirno  poslušal ,  skrit  za  masko .  Tudi  ko  je  Riccio  obmolknil  in  ga  s  strahom  pogledal ,  sprva  ni  rekel  niti  besede ,  potem  pa  skomignil  in  odvrnil :  » Prav . «

Prodajalka  je  med  rdeče  našminkanimi  ustnicami  napihnila  balonček  in  ga  počila .  » Stella ?  Zaprt  je ,  že  nekaj  mesecev . «

Scipio  je  še  vedno  stal  med  vrati  in  s  strahom  poslušal  pogovor  med  očetom  in  Victorjem .

» Gradbeni  inšpektor  ga  je  razglasil  za  nevarnega ! «  Doktor  Massimo  je  vstal  od  mize ,  stopil  do  omare  z  nešteto  predali  in  enega  potegnil  ven .  » Nevaren !  Vse  mesto  je  nevarno , «  je  zaničljivo  prhnil .  » Od  mene  so  zahtevali ,  naj  ga  prenovim .  Stalo  bi  me  celo  premoženje .  Kje  je  zdaj  ta  ključ ?  Moj  upravnik  ga  je  prinesel  že  pred  meseci . «  Nestrpno  je  brskal  po  predalu .  » Scipio ,  kaj  stojiš  tam  kot  lipov  bog .  Pridi  in  mi  pomagaj . «

Victor  je  imel  občutek ,  da  se  je  Scipio  pravkar  nameraval  izmuzniti .  Že  je  prijel  za  kljuko ,  toda  ko  mu  je  doktor  pomignil ,  je  ves  bled  stopil  mimo  Victorja  k  očetu .

Vsi  so  napeli  ušesa .  Imel  je  prav .  Nekdo  je  pozvonil  pri  zasilnem  izhodu .

Prosper  je  zmeden  ubogal .  » Mislili  smo ,  da  prideš  šele  jutri .  Zakaj  se  nisi  pritihotapil  kot  ponavadi ? «

Scipio  je  že  tekel  po  temnem  hodniku ,  Prosper  pa  za  njim .  Srce  mu  je  razbijalo .  Ko  se  je  kralj  tatov  opotekel  v  dvorano ,  so  se  vsi  zastrmeli  vanj ,  kot  da  ga  prvič  vidijo .

V  nekaj  korakih  je  bil  pri  žimnici  in  stlačil  v  torbo  tistih  nekaj  stvari ,  ki  sta  jih  premogla .  Zdaj  so  se  predramili  tudi  drugi .

Gromska  strela ,  mali  ni  tvezel  pravljic .  Res  živi  v  kinu  s  starejšim  bratom  in  prijatelji .  Predstava  za  otroke .  Odraslim  vstop  prepovedan .

» Moram  vas  razočarati , «  je  na  glas  dejal .  » Dober  nos  imam .  In  vedno  vse  ujamem ,  čeprav  imam  kratke  noge .  Zaradi  mene  se  lahko  takoj  predate . «  Lasten  glas  se  mu  je  zdel  tuj ,  ko  je  donel  po  dvorani .  Posvetil  je  med  sedeži .  » Kaj  ste  pa  mislili ?  Da  bo  tako  šlo  v  nedogled ?  Kako  zaslužite  za  hrano ?  S  krajo ,  ha ?  Kako  dolgo  še ?  No  ja ,  to  ni  moja  stvar .  Tako  ali  tako  me  zanimata  samo  dva  med  vami .  Večjega  čaka  mesto  v  internatu ,  manjši  pa  bo  celo  dobil  dom .  Pravi  dom .  Sit  bo ,  spal  bo  v  svoji  postelji ,  živel  normalno  življenje .  Za  to  se  že  splača  tu  pa  tam  vohati  lak  za  lase . «

Zdaj  je  skomignil  Victor .  » Tvoja  mala  prijateljica  mi  je  sunila  denarnico .  Tam  si  najbrž  našel  njeno  vizitko . «

Prosper  se  je  razgledal  okoli  sebe .  » Scipio  ga  je  našel .  Skrbi  tudi ,  da  imamo  dovolj  denarja  za  življenje .  Brez  njega  bi  nam  trda  predla .  Riccio  je  prej  veliko  kradel .  Z  Mosco  in  Oso  se  že  dolgo  poznajo .  Precej  slabo  jim  je  šlo ,  dokler  niso  srečali  Scipia .  Ne  marajo  govoriti  o  tem .  Pozneje  je  Osa  našla  mene  in  Boja  in  Scipio  naju  je  vzel  k  sebi . «  Dvignil  je  glavo .  » Zakaj  vam  sploh  to  govorim ?  Kot  detektiv  ste  najbrž  vse  to  že  izvohali ,  kajne ? «

Victor  se  je  odhrknil .  » Tvoja  teta  pravi ,  da  sta  prišla  sem ,  ker  vama  je  mama  veliko  pripovedovala  o  Benetkah . «

In  potem  je  zaspal .

» Ja ,  kaj  pa  naj  naredimo ? «  Mosca  je  skomignil .  » Izpustili  ga  bomo  šele ,  ko  nam  Scipio  poišče  novo  skrivališče .  Pravi ,  da  si  s  contejevim  denarjem  lahko  kupimo  otok  v  laguni ,  če  hočemo . «

» Tako  je , «  je  prikimal  Mosca .  » Vajine  težave  so  tudi  najine ,  kajne ,  Riccio ? «  Dregnil  ga  je  s  komolcem ,  toda  Riccio  ni  odgovoril .

» No ,  a  nisem  rekel ? «  je  razburjeno  zakričal  Riccio .  » Kje  ste  pa  videli ,  da  je  treba  skrbeti  za  domače  živali  svojih  ujetnikov ?  Ste  mogoče  gledali  kakšen  film ,  kjer  so  gangsterji  namesto  nekoga  hranili  želvo  ali  mačko ? «

» Dobro ,  potem  lahko  tudi  popaziš  na  mucki ,  da  ne  bosta  spet  lovili  golobice , «  je  še  rekla  Osa  in  mu  v  slovo  pritisnila  poljub .  » Še  jo  namreč  potrebujemo . «

» Ja ,  ja ,  ne  veseli  se  prezgodaj , «  je  zamrmrala  Osa  in  nelagodno  opazovala  okna ,  v  katerih  je  odsevalo  sivo  nebo .

» Kdo  ste ? «  Esther  ni  skrivala  razdraženosti .  » Kolikor  vem ,  gospod  Getz  sploh  nima  tajnice . «

Osa  je  potrta  odložila  slušalko .  » Mislim ,  da  tole  ni  bilo  v  redu , «  je  zamrmrala .

» No ,  povej  že , «  je  rekel  Mosca .

» Nekaj  sem  mu  ukradel , «  je  zarenčal  Riccio .  » Hočem  reči ,  poskušal  sem ,  pa  me  je  zalotil .  Zagrozil  sem  mu ,  da  mu  bom  za  vrat  nakopal  svojo  tolpo ,  če  me  ne  izpusti ,  on  pa  je  rekel ,  da  me  bo  pustil  pri  miru ,  če  mu  tolpo  predstavim . «

» Hej ,  Riccio ,  z  mojim  bratcem  ne  boš  tako  govoril ,  jasno ? «  mu  je  zagrozil .

» Buona  sera ,  signora , «  je  pozdravil  Prosper .  » Je  . . . «  Dvignil  je  pogled  h  kamnitemu  grbu .  » Mogoče  poznate  fanta  z  imenom  Scipio ? «

Scipio  ni  vedel ,  kam  naj  pogleda .  S  prsti  je  nemirno  prebiral  po  fini  svili  svojega  telovnika .  Potem  je  pokimal .  » Ja ,  ampak  veliko  potuje . «  Prosperju  je  pogledal  v  obraz  in  spet  stran .  » Ne  glej  me  tako .  Vse  vama  lahko  pojasnim .  Tako  ali  tako  bi  vam  kmalu  povedal . «

» Pridi  že , «  je  nadaljeval  Prosper .  » Pridi  ven  k  drugim . «  Obrnil  se  je ,  Scipio  pa  je  še  vedno  stal  kot  vkopan .

Prosper  je  zaprl  oči ,  da  bi  skril  solze .  Začutil  je  Bojeve  prstke ,  ki  so  ga  nežno  pobožali  po  roki .  » Me  niste  razumeli ?  Pravim  vam ,  da  nas  vohljač  ni  nalagal ! «  je  stisnil  skozi  zobe .  » Edini ,  ki  nam  je  lagal ,  je  Scipio .  V  tisti  palači  živi .  Z  Bojem  sva  videla  njegovega  očeta .  Imajo  služkinjo  in  dvorišče  z  vodometom .  Kralj  tatov .  Ušel  iz  sirotišnice .  Vsa  ta  skrivnostnost ,  njegovo  > vse  zmorem  sam < ,  > ne  potrebujem  odraslih < ,  vse  skupaj  je  ena  sama  laž !  Čisto  navadna  laž !  Krasno  nas  je  vlekel  za  nos .  Zabavalo  ga  je ,  da  igra  siroto ,  mi  pa  smo  ga  kovali  v  zvezde . «  Z  rokavom  si  je  obrisal  oči .

Ko  je  končal ,  je  stopil  korak  nazaj  in  si  ogledal ,  kaj  je  napisal .  Najbrž  se  mi  je  zmešalo ,  si  je  mislil ,  ko  je  še  enkrat  bral  lastne  besede .  Spomnil  se  je ,  da  bi  lahko  poiskal  še  pištolo ,  ki  mu  jo  je  vzel  Prosper ,  ali  ukradeno  denarnico .  Ampak  kje  naj  ju  išče ?  V  neredu  med  žimnicami ?  Med  kramo  v  preddverju ?  Lahko  se  mu  še  zgodi ,  da  ga  otroci  presenetijo ,  in  spet  bi  bil  na  začetku .

Odšli  so .  Vsi .  Z  Bojem .

Zakaj  so  vzeli  še  Boja ?  Mrzlično  je  premišljeval  in  se  v  naglici  oblačil .  Kako  je  Osa  lahko  dovolila  kaj  takega ?

» Ujemi ! «  Vrgla  mu  je  vrv .  Brez  pomisleka  si  jo  je  ovil  okoli  zapestja  in  splezal  k  njej .  Zid  je  bil  visok  in  razpokan  in  na  kamnih  si  je  razpraskal  dlani .  Ko  je  prisopel  na  vrh ,  je  Osa  brez  besed  potegnila  vrv  in  mu  pomagala  pri  spustu  na  tuji  vrt .  Usta  je  imel  že  čisto  suha  od  strahu ,  ko  se  je  končno  dotaknil  vznožja  zidu .  Vrgla  mu  je  konec  vrvi  in  skočila  za  njim .

» Dovolj  že ! «  je  zašepetala .  » Sta  pozabila ,  kje  smo ? «

» Pa  vidva ? «  je  vprašal .  Ko  ni  takoj  dobil  odgovora ,  se  je  naglo  obrnil  in  stekel  k  stopnicam ,  ki  so  vodile  navzgor .

» Pet , «  je  čivknil  Bo  in  jo  sumničavo  gledal .

» Drži . «  Ida  je  v  kavo  vmešala  še  malo  sladkorja .  » Legenda  pripoveduje ,  da  naj  bi  pred  več  kot  sto  petdesetimi  leti  bogat  trgovec  sirotišnici  dal  zelo  dragoceno  darilo .  Na  dvorišču  je  dal  zgraditi  vrtiljak  s  petimi  čudovitimi  lesenimi  figurami ,  ki  se  še  danes  vidijo  na  sliki  nad  vhodom  v  sirotišnico .  Pod  pisanim  lesenim  baldahinom  so  se  vrteli  samorog ,  morski  konjiček ,  povodni  mož ,  morska  deklica  in  krilati  lev .  Zlobni  jeziki  so  trdili ,  da  si  je  bogati  možak  z  darilom  hotel  pomiriti  slabo  vest ,  ker  je  nekoč  sam  pred  sirotišnico  odložil  neželenega  otroka  svoje  hčere ,  drugi  pa  so  spet  govorili ,  da  je  bil  usmiljen  mož ,  ki  je  hotel  deliti  svoje  bogastvo  z  ubogimi  otroki ,  ki  niso  imeli  staršev .  Kakorkoli  že ,  kmalu  so  vse  Benetke  govorile  o  prelepem  vrtiljaku ,  kar  v  mestu ,  ki  se  je  ponašalo  s  tolikšnim  razkošjem ,  ni  bilo  kar  tako .  Toda  kaj  kmalu  se  je  razširila  govorica ,  da  so  se  zaradi  vrtiljaka  za  zidovi  sirotišnice  začele  dogajati  čudne  stvari . «

» Kaj  ste  pa  počeli  tam  gor ? «  je  zanimalo  Mosco .

Osa  je  prikimala .

» Kakšen  > mi < ? «  je  zagodrnjal  Mosca .  » Z  > mi <  je  končano ,  ti  lažnivi  važič .  Nisi  naš  in  nikoli  nisi  bil ,  tudi  če  si  se  delal ,  da  si . «

» Sta  osumila  koga  drugega ? «  Osa  se  je  prestrašeno  zazrla  v  Scipia .

» So  jo  zaprli ? «  Bo  je  le  poslušal ,  čeprav  se  je  zelo  trudil ,  da  ne  bi .  » Prav  v  zapor ? «

» Ah ,  daj  no ! «  Skomignil  je  z  rameni .  » Ničesar  ji  niso  mogli  dokazati .  Odpustili  so  jo ,  to  je  vse .  Če  ne  bi  vzel  trapastih  klešč  za  sladkor ,  sploh  ne  bi  opazili .  Večino  sem  odnesel  iz  sob ,  ki  jih  nihče  ne  uporablja  in  kjer  se  na  stvareh  samo  nabira  prah .  Ampak  ko  je  mama  ugotovila ,  da  pogreša  svoje  prečudovite  klešče ,  je  opazila ,  da  manjka  še  nekaj  stvari .  No  ja ,  zdaj  pač  nimam  več  varuške . «

» Kaj ? «  Riccio  je  odrinil  Mosco ,  ki  mu  je  hotel  obrisati  kri  izpod  nosa .  » Zakaj  mu  boš  povedala ? «

Prosper  mu  ni  odgovoril .  Brez  besed  je  vtaknil  ovojnico  v  notranji  žep  jakne .  Bo  pa  je  izpljunil  obliznjeni  bonbon  v  roko  in  ga  zabrisal  na  mizo .  » Kar  imej  ga ,  ker  si  nadrl  mojega  brata ! «

» V  termofor  si  natočite  vroče  vode ,  vtaknite  ga  pod  odejo  in  lezite ,  signor  Barbarossa , «  mu  je  svetovala  Osa  in  potegnila  Boja  iz  prodajalne .  Zunaj  je  presenečena  obstala .

Obrisal  si  je  sneg  z  las  in  prikimal .

» Ne  maraš  čolnov ? «  Prosper  jo  je  v  šali  pocukal  za  čop .  » Saj  si  tukaj  rojena .  Mislil  bi  si ,  da  vsi  Benečani  ljubite  čolne . «

» Nimam  pojma , «  je  zbegano  odvrnil .  » Res  je  obupno  trmast ,  še  posebno ,  če  mu  rečem  jaz .  Se  ne  bi  pogovorila  z  njim ? «

Še  sanja  se  mi  ne ,  si  je  mislil ,  medtem  ko  se  je  oblačil .  Vsekakor  ne  resnice .

» Seveda . «  Ženska  se  je  nasmehnila  in  zagladila  črne  lase  za  ušesa .  » Kaj  pravite  na  tale  sneg ? «  je  vprašala  in  prijela  za  slušalko .  » Se  spomnite ,  kdaj  je  v  Benetkah  nazadnje  snežilo ? «

» Vaša  tajnica  je  namignila  nekaj  takega , «  je  rekel  Max  Hartlieb .  » Ampak  . . . «

» In  da  nje  ni  tukaj ,  čeprav  je  mesto  videti  kot  raj , «  je  zamrmral  Victor  in  se  zazrl  skozi  okno .

» Razmnožila  sem  sliko  fantov ,  ki  ste  jo  poslali ,  signor  Getz , «  je  nadaljevala  Hartliebova .  » Prispela  je  kmalu  po  pogovoru  z  vašo  tajnico .  Povečala  sem  jo  v  plakate .  Nagrada ,  ki  jo  ponujava ,  ni  majhna .  Resda  ste  mi  odsvetovali ,  da  fanta  iščem  na  tak  način ,  in  priznam ,  da  z  denarjem  pritegneš  raznovrstno  svojat ,  ampak  plakate  bom  vseeno  obesila ,  ob  vsakem  kanalu ,  v  vsakem  baru ,  vsaki  kavarni  in  muzeju .  Razpošiljanje  sem  že  naročila .  Boja  bom  našla ,  še  preden  ga  v  tem  obupnem  kraju  pobere  pljučnica  ali  tuberkuloza .  Treba  ga  je  obvarovati  pred  njegovim  samoljubnim  bratom ! «

» Kako  si  drznete  govoriti  z  mano  v  takem  tonu ? «  je  ogorčeno  kriknila .  » Zdaj  sva  na  lepem  vsega  kriva  midva ? «

Fanta  moram  posvariti ,  je  tuhtal  Victor .  Veter  ga  je  ledeno  šibal  po  obrazu .  Moram  jima  povedati ,  da  bosta  kmalu  na  vsakem  vogalu  videla  plakat  s  svojo  sliko .  In  potem ?  Kako  potuhnjeno  vprašanje .  Kako  naj  bi  vedel ?  Ničesar  več  ni  vedel .  Samo  to ,  da  je  bilo  svinjsko  mraz .  Še  klobuka  nimam ,  si  je  mislil ,  pot  do  kina  pa  je  dolga .  Jutri  bom  šel ,  zgodaj  zjutraj .  Pri  dnevni  svetlobi  slabe  novice  lažje  prebaviš .  Utrujen  se  je  odpravil  domov .  Pred  vrati  se  je  spomnil ,  da  mora  to  noč  še  nekoga  opazovati .  Vzdihnil  je  in  se  odpravil  po  stopnicah .  Za  skodelico  vroče  kave  je  še  čas .

» Zdi  se  mi ,  da  nekaj  slišim ! «  Riccio  je  previdno  splezal  nazaj  v  čoln .  Mosca  je  se  je  z  veslom  uprl  ob  kol ,  da  se  ne  bi  preveč  zibal . 

Pokimala  je .  » Ja ,  ja ,  seveda ! «  Njen  obraz  je  bil  bled  od  razburjenja .  » Fotoaparat  sem  žal  morala  pustiti  doma ,  ker  bi  nas  bliskavica  izdala ,  ampak  tole  bi  nam  znalo  priti  čisto  prav . «  Iz  plašča  je  potegnila  daljnogled .  » Pa  še  predlog  imam . «  Premerila  je  Moscov  stari  leseni  čoln .  » Ko  se  conte  po  primopredaji  odpravi  proti  laguni ,  je  bolje ,  če  ga  zasledujemo  z  mojim  čolnom . «

» Kaj  bomo  pa  z  njim ? «  Riccio  je  neopazno  pomignil  proti  Idinemu  čolnarju .  » Bo  šel  z  nami ? «  Z  Mosco  sta  ga  takoj  prepoznala :  bil  je  gospodinjin  mož .  Kot  ponavadi  je  mrko  gledal  in  ni  izustil  niti  besede .

» Giaco ? «  Ida  je  vzdignila  obrvi .  » Mora  zraven .  Veliko  bolje  zna  s  čolnom  kot  jaz .  Poleg  tega  pa  je  zelo  molčeč . «

» To  željo  mu  bo  narava  prav  kmalu  izpolnila , «  je  odgovoril  conte  in  sveženj  s  krilom  še  zavil  še  v  ponjavo .  » Najine  želje  so  nekoliko  drugačne .  Boš  denar  še  preštel ,  kralj  tatov ? «

» No ,  povejte  že .  Je  vse  šlo  po  načrtu ? «  je  nestrpno  vprašala  Ida .  » Videla  sem  samo ,  da  ima  jadrnico .  Za  kaj  drugega  je  bilo  pretemno . «

Giaco  je  nekaj  zagodrnjal  in  spretno  krmaril ,  kot  da  je  zasledovanje  čolna  v  mesečini  nekaj  čisto  vsakdanjega .

» Tega  je  že  dolgo ,  Riccio , «  je  zamrmral  Prosper  in  se  zbal ,  da  se  jadrnica  spredaj  sploh  ne  namerava  ustaviti .  Upal  je ,  da  bo  njegov  brat  še  vedno  spal ,  ko  se  vrnejo ,  sicer  bi  Oso  čakala  težka  noč .  Bo  bi  zagnal  strašanski  kraval ,  če  bi  izvedel ,  da  so  se  drugi  srečali  s  contejem ,  njega  pa  je  Osa  uspavala  z  mlekom  in  zgodbico .

Ko  je  motor  potihnil ,  jih  je  tako  nenadoma  zagrnila  tišina ,  da  se  je  Prosperju  zdela  kot  nevidna  zver ,  ki  preži  iz  teme .  Slišal  je  pljuskanje  vode ,  Moscovo  dihanje  in  glasove  iz  daljave ,  ki  so  odmevali  čez  vodo .

Čez  vodo  je  zadonel  pasji  lajež ,  jasno  in  grozeče .

» Ah ,  saj  je  vseeno , «  se  je  oglasil  Mosca .  » Važno ,  da  imamo  denar . «

Ida  je  pokimala  in  zaskrbljeno  opazovala  torbo .  » Kam  ga  lahko  spravite  na  varno ?  To  je  res  veliko  denarja . «

» Točno , «  je  zaklical  Riccio .  » Ampak  še  prej  lahko  pogledata  kup  denarja ,  ki  smo  ga  prinesli .  Kaj  pravita ? «

Mosca  mu  je  zaskrbljeno  pogledoval  čez  ramo .  » Preberi  že .  Kaj  piše ? «

» Kje  pa  sploh  je ? «  Prosper  se  je  tresel  in  zdelo  se  mu  je ,  da  ga  bodo  noge  vsak  hip  izdale .

» Ah ,  neumnost , «  si  je  zašepetal  in  od  razburjenja  komaj  vtaknil  ključ  v  ključavnico .  » Gotovo  so  prišli  h  gospodu  Veroneseju .  Pri  nas  alarmna  naprava  zatuli  že ,  če  se  golob  podela  na  streho . «  Karseda  neslišno  je  odprl  vrata ,  vesel ,  da  oče  ni  potisnil  zapaha .  Med  stebri  je  še  vedno  gorela  luč .  Na  dvorišču  je  bilo  vse  mirno .  Z  zadržanim  dihom  se  je  prismukal  do  stopnišča .  V  neslišni  hoji  je  bil  pravi  mojster .  Toda  tokrat  je  bil  trud  zaman .

» Zaboga ,  kakšne  neumnosti  se  vam  včasih  pletejo  po  glavi .  Prazen  je ,  in  kaj  potem ?  Misliš ,  da  bom  zato  dovolil ,  da  se  vanj  pritepejo  vsi  mestni  klateži ? «

» Ampak  kaj  bo  zdaj  z  njimi ? «  Scipio  je  začutil ,  da  ga  obliva  vročica .  In  mraz ,  neznosen  mraz .  » Saj  si  videl  punco .  Kaj  bo  zdaj  z  njo ?  Si  sploh  pomislil  na  to ? «

» V  posteljo  pojdi ,  Scipio , «  je  rekel  oče  in  si  z  vitko  roko  zakril  zehljaj .  » Ljubi  bog ,  ta  večer  je  čisto  uničen . «

» V  posteljo ,  Scipio , «  ga  je  prekinil  oče .  » Zaboga ,  zdi  se  mi ,  da  si  zunaj  predolgo  zijal  v  luno .  Zdaj  boš  najbrž  še  začel  živeti  po  horoskopu  kot  tvoja  mama . «

Njegov  oče  je  za  seboj  zaprl  vrata  spalnice .

VICTOR  DOBI  OBISK

» Prosper  ne  razmišlja  več  s  trezno  glavo , «  ga  je  dopolnil .  » Razumljivo ,  če  je  tvoj  brat  res  izginil .  Zdaj  mi  pa  najprej  povej ,  kako  se  je  to  lahko  zgodilo .  Sta  bila  sama ? «

Zaprepadeno  so  se  spogledali .  » Ponarejeno ? «  Riccio  mu  je  iztrgal  bankovec  iz  roke  in  ga  zaskrbljeno  opazoval .  » Jaz  ne  vidim  nič .  Zdi  . . .  zdi  se  mi  čisto  pravi . «

» In  Osa  in  Bo  sta  tudi  izginila ! «  Mosca  je  skril  obraz  v  dlani .

Pobito  so  odkimali .

Prosper  je  strmel  na  balkon .  Zdanilo  se  je  že ,  toda  nebo  so  še  vedno  zastirali  sivi  oblaki .  » Esther  ga  ne  bo  nikoli  več  izpustila  iz  rok , «  je  zamrmral .  Obupano  je  pogledal  Victorja .  » Kje  je  hotel  Sandwirth ? «

Riccio  ga  je  osuplo  pogledal .  » Tega  pa  ne  vemo . «

» Je , «  je  rekel  in  odprl  vrata .  » Rad  bi  bil  malo  sam . «

» Lucijini  psi ?  Ne ,  zaprli  smo  jih  na  vrt ,  ker  so  mi  pojedli  čokolado . «  Nagrbančila  je  čelo  in  ju  zaskrbljeno  merila .  » Kakšna  kaša ?  Kaj  se  je  zgodilo ? «

Victor  ga  je  nejevoljno  pogledal .

» Dobro , «  je  rekla  Ida .  » To  se  sliši  že  bolje .  Mosca ,  ne  vem ,  kaj  je  med  vami  in  Scipiem ,  ampak  zdaj  bi  ga  moral  poklicati  in  mu  povedati ,  kaj  se  je  sinoči  zgodilo  in  da  ste  zdaj  tukaj .  Boš ? «

Vstala  je  in  stopila  k  oknu ,  s  katerega  se  je  videlo  na  dvorišče .  Na  tleh  je  zobalo  nekaj  golobov .  Oni  so  lahko  vedno  odleteli .  Zagledala  je  dva  odrasla ,  ki  sta  stopila  skozi  vhodna  vrata ,  žensko  s  črnim  klobukom  in  bradatega  moškega .  Nuna ,  ki  je  glasno  govorila ,  ju  je  odpeljala  v  glavno  stavbo .  Sta  prišla ,  ker  bi  rada  posvojila  kakšnega  otroka ?  Gotovo  sta  si  želela  majhnega ,  po  možnosti  še  dojenčka .  Samo  taki  so  imeli  upanje ,  da  bodo  dobili  starše .  Drugi  so  lahko  samo  čakali ,  da  odrastejo ,  iz  leta  v  leto ,  dneve ,  tedne ,  mesece .  Kako  počasi  si  rasel .  Bojevi  mucki  sta  v  enem  tednu  zrasli  več  kot  Osa  v  vsem  letu .  Leta ,  mesece ,  tedne ,  dneve .

» Seveda ,  signora  Spavento , «  je  odgovorila  sestra  in  si  hitro  nataknila  očala .  » Vesele  smo ,  da  vam  lahko  kako  pomagamo  po  vsem ,  kar  ste  storili  za  našo  sirotišnico .  In  fotografije  otrok ,  ki  ste  jih  posneli ,  vsi  čuvajo  kot  zaklad . «

» Mejduš ,  saj  vas  imajo  za  svetnico ! «  se  je  začudil  Victor .  » Zakaj  so  ta  vrata  tako  visoka ?  Človek  bi  si  še  mislil ,  da  so  narejena  za  čredo  slonov ,  ne  pa  za  otroke . «

Osa  je  sklonila  glavo  in  z  nogo  frcnila  cigaretni  ogorek  v  kanal .  » Pa  Prosper ? «

» Zakaj  pa  ni  jedel ? «  Ricciu  se  je  zdelo  čisto  nedoumljivo ,  da  bi  se  lahko  kdo  odrekel  sladoledu .

Ko  so  se  drugi  okoli  enajste  spravili  v  postelje  in  se  je  Victor  z  mehkimi  koleni  in  slabo  vestjo  zaradi  lačnih  želv  odpravil  domov ,  je  bil  Prosper  še  vedno  buden ,  čeprav  se  je  delal ,  da  spi .  Obrnjen  proti  steni  je  čakal ,  da  so  drugi  zaspali .

Scipio  je  pridušil  motor .  Pred  njima  se  je  zibala  contejeva  barka  s  spuščenim  jadrom  in  v  daljavi  sta  zaslišala  lajež . 

Spet  je  nekaj  zaslišal .  Tokrat  nista  prestrašila  ptiča .  Zasopihalo  je ,  naglo  in  ostro ,  potem  pa  je  v  temo  zarezalo  renčanje ,  tiho ,  globoko  in  grozeče ,  da  je  Prosperju  vzelo  sapo .  Obrnil  se  je ,  čisto  počasi ,  in  pred  sabo ,  niti  tri  korake  proč ,  zagledal  ogromni  beli  dogi ,  kot  da  bi  zrasli  iz  snega .  Scipio  je  zasopel .

» Pomisli ,  ujela  naju  je  punca , «  je  zagodrnjal  Scipio .  » Še  dobro ,  da  ni  zraven  Riccia  in  Mosce . «

» Hm , «  je  zamrmral  Prosper .

» Ne  grem  več  k  njej  nazaj , «  se  je  zaslišalo  hlipanje  iz  teme .  » Samo  k  Prosperju  bom  šel . «

» Nekdo  je  tam , «  je  zašepetal .

» Ja ,  Bo  je , «  je  odgovoril .  » In  ni  pretirano  lahek .  Ste  tako  prijazni  in  se  umaknete ,  da  ga  lahko  nekam  odložim ? «

» Zato  smo  že  vsi  pokonci , «  je  tiho  odgovorila  Ida .  » Pred  eno  uro  me  je  Caterina  zbudila ,  ker  ga  ni  bilo  v  postelji . «

» Kaj  to  pomeni ,  da  ga  ne  mara  več  nazaj ? «  Idin  glas  ga  je  iztrgal  iz  misli .  » Ja ,  kaj  si  pa  ta  Esther  misli ?  Da  je  fantek  čevelj ,  ki  ga  lahko  pomeri  in  zavrže ,  če  ji  ni  všeč ? «  Razburjeno  je  brskala  za  cigaretami  po  žepih  halje .

» Res  ni , «  je  odvrnila  Morosina  in  ga  zaničljivo  premerila  od  nog  do  glave .  » Toda  ti  si  iz  odlične  družine ,  kajne ?  Pozna  se  ti  po  govoru ,  po  hoji .  Ali  tudi  za  tabo  hlače ,  ki  si  jih  nemarno  odvrgel  na  tla ,  pobira  deklica ,  ne  dosti  starejša  od  tebe ?  Ti  lošči  čevlje  in  pospravlja  posteljo ?  Nobenega  razloga  ni ,  da  bi  se  peljal  z  vrtiljakom .  Kaj  bi  torej  rad ?  Denarja  ne  boš  dobil ,  ker  ga  nimava . «

» Kaj  je ? «  je  vprašal  Scipio .

» Barbarossa ? «  Prosper  ga  je  presenečeno  pogledal .

» Že  dolgo  poslujem  z  rdečebradcem , «  je  nadaljeval  Renzo .  » Edini  trgovec  s  starinami  je ,  ki  ne  sprašuje  preveč .  In  edini ,  ki  sva  ga  z  Morosino  kdaj  spustila  na  otok .  Seveda  misli ,  da  ima  opravka  s  contejem  Vallaressom ,  ki  je  tako  obubožal ,  da  tu  in  tam  proda  kakšen  kos  družinskega  bogastva .  Z  Morosino  že  dolgo  živiva  od  tega ,  kar  so  zapustili  Vallaressovi .  Toda  ko  jutri  pride  po  igrače ,  mu  ne  bo  nihče  odprl .  Conte  je  izginil  za  vse  večne  čase . «

Ni  odgovoril .  Premeril  je  samoroga ,  povodnega  moža  z  bledozelenim  obrazom  in  krilatega  leva .  » Najprej  se  pelji  ti ,  Scip , «  je  končno  rekel .

Tako  proseče  ga  je  pogledal ,  da  Prosper  v  zadregi  ni  vedel ,  kam  naj  pogleda .  Vseeno  je  odkimal .

» Vrtiljak  deluje ,  Prop !  Samo  poglej  me . «  Izpustil  ga  je  in  se  potipal  po  bradi .  » Glej ,  kocine !  Neverjetno !  Boš  potipal ? «

» Odrasel ! «  je  zašepetal  Scipio  in  opazoval  svoje  roke .  » Ja ,  odrasel .  Kaj  meniš ,  Prop ,  sem  večji  od  svojega  očeta ?  Vsaj  malo  že ,  ne ? «  Ozrl  se  je  okoli  sebe .  Tu  v  bližini  je  gotovo  kakšen  vodnjak  ali  ribnik ,  kjer  se  lahko  vidim . «

» Ah ,  conte ! «  Prosperju  se  je  globoki  glas  zazdel  znan .  » Danes  ga  ni ,  sam  mi  je  tako  rekel .  Ne ,  tukaj  si  sama ,  kdorkoli  že  si .  Kaj  misliš ,  zakaj  se  je  Ernesto  Barbarossa  prav  danes  odpravil  na  ta  prekleti  otok ? «

Sklonjen  je  stekel  mimo  Renza  in  Prosperja ,  se  še  enkrat  ozrl  k  njima  in  se  zravnal  v  vsej  svoji  višini .

» Dottore  . . .  Doktor  Massimo ! «  je  zaprepadeno  zajecljal .  » Kaj  . . .  kaj  pa  vi  tukaj ? «

» Seveda .  Contessa  je  pogosto  na  obisku  pri  dedu .  Ni  res ,  Morosina ? «  Scipio  se  ji  je  nasmehnil .  » Ampak  kaj  je  sem  prineslo  vas ,  signor  Barbarossa ?  Posli ? «

Figure  so  se  še  kar  vrtele ,  krog  za  krogom .

» Madonna ! «  se  je  zaslišalo  stokanje .  » Kaj  je  bilo  to ?  Kakšna  peklenska  vožnja ! «

» Bedarija ! «  se  je  zadrl  Barbarossa .  » Takoj  ga  spet  porini !  Doktor  Massimo ! «  Stekel  je  k  robu  in  se  prezebel  prestopal  z  noge  na  nogo .  » Prosim  vas ,  dottore !  Naredite  tej  nezaslišani  otroški  potegavščini  konec !  Poglejte  me .  Ugleden  mož  sem ,  vse  mesto  me  pozna .  Ljudje  z  vsega  sveta  kupujejo  pri  meni !  Naj  se  tak  prikažem  pred  njimi ? «

Scipio  je  še  vedno  opazoval  polomljeno  krilo .  » Mir  mi  daj ,  Barbarossa , «  je  odvrnil ,  ne  da  bi  dvignil  pogled .  » Ničesar  ne  razumeš .  Kaj  si  sploh  iskal  tukaj ?  Vse  si  uničil . «

Skočil  je  z  vrtiljaka  in  pogledal  Prosperja  in  Scipia .  » Lahko  popazita  nanj ?  Pogledat  grem ,  kako  je  s  psicama  in  Morosino . «

Poti  iz  labirinta  nikoli  ne  bi  našli  sami ,  če  bi  videli  Renzovih  sledi .  Barbarossa  se  je  usajal  in  pljuval  in  s  pestmi  tolkel  Scipia  po  hrbtu ,  ta  pa  ni  izustil  niti  besede .  Občasno  se  je  ozrl  proti  nebu  ali  drevesom  in  jih  opazoval ,  kot  da  so  nekaj  tako  novega  in  neobičajnega  kot  njegovo  nenadoma  odraslo  telo .  Barbarossovega  kričanja  kot  da  ni  slišal .  Hodil  je  z  dolgimi  koraki ,  da  ga  je  Prosper  komaj  dohajal .

» Denar ?  Imamo  polno  torbo  lažnega  denarja .  Tudi  ta  je  tvoj , «  je  odgovoril  Prosper .

Barbarossa  je  odprl  usta ,  toda  Renzo  mu  ni  pustil  do  besede .

» Pozabil  sem  kombinacijo , «  je  zajavkal .  Renzo  ga  je  prebodel  s  tako  zloveščim  pogledom ,  da  se  je  kaj  hitro  spomnil .

Scipio  je  odkimal  in  strmel  v  dež .  » Ne .  Nocoj  moram  biti  sam .  Nekaj  denarja  še  imam .  Najel  si  bom  sobo  v  hotelu  z  velikim  ogledalom ,  da  se  bom  navadil  na  svoj  novi  obraz .  Mogoče  bom  pri  Mosci  vzel  nekaj  ponarejenih  bankovcev ,  za  vsak  primer .  V  katerem  hotelu  stanuje  tvoja  teta ? «

Ida  je  odprla  vrata .  » Ja ,  tudi  to  ni  izključeno . «  Obstala  je  pri  odprtih  vratih .

» Presneto  nazaj ,  Prosper ! «  je  zarobantil  Victor .  » Se  ti  sploh  sanja ,  od  kdaj  te  iščemo ? «

Drugi  so  pogledali  od  krožnikov .  Za  kakšen  hip  je  vse  potihnilo .  Upali  so ,  da  bodo  le  slišali  kaj  o  skrivnostih ,  ki  sta  jih  doživela  Prosper  in  Scipio .  Toda  onadva  sta  se  samo  spogledala  in  molčala .

Samo  s  skupnimi  močmi  sta  ga  Osa  in  Prosper  zadržala ,  da  se  ni  zakadil  v  Barbarosso .

» Pojdimo  noter , «  je  rekla  Osa .  » Spet  je  začelo  deževati . «

Osa  je  odložila  knjigo ,  bosa  oddrsala  do  okna  in  se  zazrla  ven .

» Po  mojem  že , «  je  odgovoril .  » Ja ,  po  mojem  je  vse  v  redu . «

» Ne  razumem ,  da  se  tako  trudiš  okoli  tega  pokavca , «  je  robantil  Victor .  » Samo  poglej  ga ,  kako  sedi  . . . «

» Bo  res  prišla ? «  Prosper  je  nejeverno  strmel  v  Ido .

» Nočem  biti  zraven ,  ko  pride , «  je  zamrmral  Bo  in  se  nemirno  popraskal  po  nosu .

» Čisto  drugače  sem  si  jo  predstavljala , «  je  zašepetala  Osa .  » Nekako  večjo  in  bolj  zloveščo . «

Ida  je  samo  pokimala .  Z  globokim  vzdihom  je  položila  roke  na  pisalno  mizo .  » To  je  res  vsega  obžalovanja  vredno ,  signora  Hartlieb , «  je  rekla  in  se  ozrla  proti  vratom .

» Tizian ? «  Esther  se  je  nasmehnila .  » Všeč  so  ti  Tizianove  slike ? «

» Bi  šlo ? «  je  zajecljala .  » Veste ,  z  možem  pojutrišnjem  odideva ,  ampak  ali  bi  morda  lahko  z  malim  . . . «

» Zdaj  pa  za  nekaj  časa  pozabi  na  skrbi ,  prav ? «  Victor  ga  je  prijateljsko  lopnil  po  hrbtu .  » Še  dva  dneva ,  pa  bo  šla  domov ,  Bo  pa  ne  bo  sedel  z  njo  na  letalu . «

» Ah ,  daj  no .  Za  začetek  imava  dovolj  denarja  od  naše  zadnje  kupčije  z  Barbarosso .  Če  ni  tudi  ta  ponarejen . «

» Kaj  pa  vi ?  Saj  me  ne  boste  zapustili  vsi  hkrati ,  kaj ?  Kdo  bo  pojedel  vso  hrano ,  ki  jo  je  Lucia  že  nakupila ?  Kdo  bo  dražil  Lucijine  pse ,  kdo  bo  bral  moje  knjige ,  kdo  bo  z  mano  igral  karte ? «

Osa  se  je  nasmehnila ,  Bo  pa  je  vstal  in  se  presedel  k  Idi .  » Mi  bomo  ostali  pri  tebi , «  je  izjavil  in  ji  v  naročje  položil  mucko .  » Osa  je  tako  ali  tako  rekla ,  da  bi  najraje  živela  tukaj . «

Iščemo  prodajalca  ali  prodajalko ,

Na  sebi  ni  več  imel  contejevega  ogrinjala ,  temveč  temen  plašč .

Radovedno  je  premeril  Scipiev  obraz .  Kolikor  je  v  temi  lahko  razbral ,  kralj  tatov  ni  bil  videti  pretirano  srečen .  Prej  precej  utrujen .

» Hja ,  no , «  je  zabrundal  Victor .  Kaj  drugega  mu  ni  padlo  na  pamet .

Ni  mu  ušel  Victorjev  nasmešek .  » Norčuješ  se  iz  mene , «  je  vzkipel .

» Ah ,  daj  no ! «  je  zamrmral  Victor .  Lovec  na  zaklad ,  potapljač ,  tega  si  res  ni  nikoli  želel .

» No ,  lepa  reč ! «  se  je  usajal ,  medtem  ko  se  je  izmotaval  iz  svojega  plašča .  » Zdaj  bodo  vse  Benetke  vedele ,  da  Victor  Getz  išče  sina  doktorja  Massima .  Kaj ,  za  vraga ,  te  je  pičilo ? «

» Eh ,  zletelo  mi  je  z  jezika . «  Obesil  je  klobuk  na  obešalnik  in  se  ozrl  okoli  sebe .  » Precej  majhno  imaš  tukaj . «

» Hja ,  vsi  ne  moremo  živeti  v  palačah  z  vodometi  in  stropi ,  ki  so  komaj  kaj  nižji  kot  v  doževi  palači , «  je  zabrusil  Victor .  » Zame  in  za  moji  želvici  je  čisto  dovolj . «

Nikoli  nista  izvedela ,  ali  sta  Renzo  in  njegova  sestra  izginila  že  tisto  noč ,  ko  je  Barbarossa  polomil  vrtiljak .  V  naslednjih  letih  sta  se  še  pogosto  spraševala ,  ali  ga  je  Renzo  morda  le  nekako  popravil  in  ali  morda  nekje  spet  rajajo  v  krogu  lev ,  povodni  mož ,  morska  deklica ,  luskinasti  konjiček  in  samorog  . . .

Barbarossa

Mladi  gospod  Massimo

Vlom

Pribežališče

Conte

Kaj  zdaj ?

Urednik  Vasja  Cerar

Glavni  direktor  Milan  Matos
