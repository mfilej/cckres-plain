 
( . . .  smeh  . . . )  Res  je ,  nekoč  sem  to  rekel .  Ne  jemlji  vsega  tako  resno ,  saj  boš  preživel .  Zagotovo  nisi  edini  mladenič ,  ki  dvomi  o  sebi .  Moja  stara  mati ,  na  primer ,  je  bila  budistka ,  jaz  pa  sem  bil  za  komunizem ,  potem  pa  sem  v  nekem  obdobju ,  ko  mi  je  grozil  popoln  propad ,  vpeljal  kapitalizem .  Z  molitvicami  ti  tudi  sam  ne  morem  pomagati ,  te  gotovo  ne  sodijo  med  moje  prednosti .  Poznam  pa  dober  pregovor ,  ki  naj  bi  ga  nekoč  povedal  modri  mož  z  Daljnega  vzhoda .  Ko  si  otrok ,  pogledaš  drevo  in  ga  vidiš .  Ko  zrasteš ,  pogledaš  drevo ,  a  vidiš  vse  drugo ,  le  njega  ne .  Pozneje ,  ko  si  nekoliko  starejši ,  znova  pogledaš  to  drevo  in  spet  vidiš  samo  drevo .  Mogoče  ti  bo  to  kaj  pomagalo . 

Ribiča  v  South  Battery  Parku

Leta  1980 ,  ko  sem  bil  prvič  v  New  Yorku ,  so  bili  vlaki  podzemne  železnice  od  vrha  do  tal ,  zunaj  in  znotraj  tako  porisani  s  spreji ,  da  ni  bilo  na  njih  niti  koščka  nepopisane  površine .  Spomnim  se ,  kako  se  nekoč  starejši  gospod ,  ki  se  je  pomotoma  usedel  na  še  sveži  napis  tudi  sedežem  niso  prizanašali  ni  mogel  obvladati ,  ampak  je  proti  meni  bevsknil ,  da  današnja  mladina  ne  počne  prav  nič  pametnega  v  življenju .  Kot  da  bi  jaz  imel  kaj  pri  tem !  V  New  Yorku  se  pogosto  zgodi ,  da  ljudje  kar  tako  meni  nič  tebi  nič  precej  glasno  povedo ,  kaj  mislijo ,  sam  pa  si  takrat  nisem  upal  pripomniti ,  da  so  mi  taki  vagoni  čisto  všeč . 

Velikokrat  sem  opazoval  potnike ,  ki  niso  vedeli ,  kaj  bi  med  vožnjo  počeli ,  pa  so  meditativno  strmeli  v  tla .  Sam  nisem  bil  izjema ;  upal  sem  edinole ,  da  se  vlak  ne  bi  nikoli  ustavil .  Včasih  pa  sem  poslušal  zvok  tračnic ,  ki  jih  je  enakomerno  drgnil  vlak ,  in  si  domišljal ,  da  prepoznavam  kdove  katere  ritme  in  melodije .  Ko  sem  se  nekoč  peljala  iz  Bronxa ,  me  je  prevzela  melodija  tračniškega  bluza .  Zdelo  se  mi  je ,  da  je  ves  vlak  padel  v  nekakšno  zamaknjeno  stanje .  Proga  je  namreč  zelo  primerna  za  meditacijo ,  ker  se  vlak  precej  dolgo  ne  ustavi .  Naenkrat  je  zaprasketalo  v  zvočnikih .  Najprej  sem  mislil ,  da  ima  sprevodnik  kakšno  sporočilo .  Potniki  smo  se  vprašujoče  spogledovali .  Iz  šumenja  sta  se  počasi  jasno  izoblikovala  dva  glasova .  Dekliški  in  fantovski .  V  rapovskem  stilu  sta  pela  drug  drugemu .  Ker  sem  bil  pred  nekaj  trenutki  v  stanju  meditativne  monotonije ,  sta  mi  glasova  le  počasi  prihajala  do  živega  in  me  prebujala .  Ozrl  sem  se  naokrog  in  opazil ,  da  so  vsi  v  vagonu  počasi  spet  oživeli  in  prišli  k  sebi ,  medtem  pa  sta  se  pevec  in  pevka  že  povsem  vživela  v  svojo  vlogo  in  se  v  rapovski  maniri  zdaj  ljubkovala  zapeljevala ,  zdaj  zmerjala .  Ujela  sta  nas  natanko  v  pravem  trenutku ,  kajti  vsi  brez  izjeme  smo  bili  presenečeni ,  in  medtem  ko  se  eni  še  nismo  nehali  smejati ,  so  drugi  že  ploskali  v  taktu  in  celo  vriskali .  Verjetno  se  je  kakšen  mlad  par  pretihotapil  v  sprevodnikovo  kabino  . . .  Mislim ,  da  nisem  bil  edini ,  ki  si  je  želel ,  da  bi  vožnja  do  Manhattna  trajala  nekoliko  dlje .  Brž  ko  smo  prispeli  na  Manhattan ,  je  duo  utihnil ,  toda  vlak  je  bil  zbujen ,  in  četudi  rapa  ni  bilo  več  slišati ,  je  smeh  ostal  na  naših  obrazih .

Na  Manhattnu  skoraj  ne  najdeš  človeka ,  ki  ne  hiti  ves  čas  sem  in  tja  ali  pa  se  vsaj  dela ,  da  se  mu  mudi .  Moj  gostitelj  je  imel  na  obisku  prijatelja  Bojana ,  ki  pa  se  očitno  ni  obremenjeval  z  naglico .  V  prvih  dneh  po  njegovem  prihodu  nisva  prav  veliko  govorila ,  ker  se  nikoli  nisva  zares  srečala .  Tiste  dni  se  namreč  nisem  dobro  počutil ,  zato  sem  skoraj  ves  čas  ležal  v  postelji  in  se  komaj  kdaj  premaknil .  Nakopal  sem  si  kdove  katero  bolezen  in  seveda ,  kot  je  to  pri  meni  v  navadi ,  se  me  je  hkrati  lotila  tudi  pretirana  melanholija ,  ki  so  jo  drugi  le  težko  prenašali ,  sam  pa  sem  z  vsemi  močmi  prosil  vse  bogove  tega  sveta ,  naj  me  še  že  enkrat  odrešijo  muk .  Spet  sem  se  trdno  odločil ,  da  ne  bom  nikoli  več  kadil ,  če  samo  še  tokrat  ozdravim .  Da  pa  bi  se  nekako  pripravil  do  gibanja ,  sem  si  občasno  vseeno  dovolil  nekaj  dimov  v  dnevni  sobi ,  ki  pa  so  me  zelo  hitro  spet  spravili  nazaj  v  posteljo .  Počasi  sem  bil  na  teh  popoldanskih  sprehodih  med  posteljo  in  cigaretno  škatlico ,  ki  sem  jo  namenoma  pozabljal  na  mizi  v  dnevni  sobi ,  že  toliko  pri  sebi ,  da  sem  opazil ,  da  se  med  mojo  odsotnostjo  tam  nekaj  dogaja .  Medtem  ko  so  dopoldne  stvari  vedno  ostale  na  tistem  mestu ,  na  katerem  sem  jih  pustil  prejšnji  večer ,  pa  sem  ob  popoldnevih  na  mizi  opazil  premike .  Na  njej  so  bili  plastična  vrečka ,  polna  trave ,  listki  za  zvijanje  džointov  in  cigareta ,  prelomljena  na  pol .  Po  teh  znamenjih  sem  natančno  vedel ,  ali  je  bil  Bojan  medtem  v  sobi  ali  ne .  Če  je  bil ,  je  na  moji  cigaretni  škatlici  manjkal  košček  kartona  več .  Med  mojo  odsotnostjo  so  se  menjale  tudi  jedi  na  mizi .  Točno  sem  vedel ,  kaj  je  bilo  na  meniju :  včasih  so  na  mizi  ležali  koščki  posušenega  kruha  in  sira ,  drugič  posoda  z  ostanki  sladoleda  ali  pa  zgolj  prazne  pločevinke  arašidov .  Mislim ,  da  naš  gost  drugega  ni  jedel .  Ko  nas  je  zapustil ,  nam  je  ostalo  kar  nekaj  škatel  sladoleda  in  zavojčkov  raznih  oreščkov ,  ki  jih  je  nakupil  v  samopostrežnici  nasproti  hiše .

Mahnila  sva  jo  proti  Dvojčkoma .  Bojan  se  je  ves  posvetil  fotografiranju ,  sam  pa  sem  opazoval ,  s  kakšno  močjo  se  je  veter  z  Atlantika  zaganjal  med  nebotičnika .  Okrog  orjakov  so  se  nakopičili  oblaki  in  veter  jih  je  z  neverjetno  hitrostjo  potiskal  skozi  kanjon  med  stavbama .  Pred  mrazom  sva  se  zatekla  v  stekleni  kompleks  finančnega  centra ,  kjer  so  se  bohotile  palme .  Čeprav  mi  je  zunaj  okrog  ušes  žvižgal  hladen  veter ,  sem  imel  v  glavi  svež  in  jasen  občutek ,  toplota  v  stekleni  konstrukciji  pa  ga  je  precej  zameglila .  Okrepilo  se  je  moje  hrepenenje  po  miru .  Kot  v  sanjah  so  pred  menoj  počasi  drsali  po  marmornih  tleh  med  palmami  mladi  azijski  pari  v  poročnih  oblačilih .  Prisegel  bi ,  da  so  ušli  iz  pravljice ,  če  se  ne  bi  med  njimi  motali  fotografi ,  snemalci  in  režiserji .  Ti  so  usmerjali  mladoporočence ,  jih  postavljali  v  igralske  poze ,  medtem  pa  jih  neutrudno  snemali .  Pozneje  sem  izvedel ,  da  številni  mladi  Azijci  dajo  vse  svoje  prihranke ,  da  si  izposodijo  poročno  obleko .  V  njej  se  fotografirajo ,  potem  pa  fotografije  pošljejo  domov .  Mogoče  so  bili  za  koga  preveč  kičasti ,  meni  pa  so  se  zdeli  prav  lepi ,  in  nisem  si  mogel  kaj ,  da  jim  ne  bi  malce  zavidal .  Zaželel  sem  jim  veliko  sreče .  Ko  sem  se  pomiril  s  svojo  usodo  samca ,  sva  se  spet  podala  na  pot .  Šla  sva  do  Soha ,  vendar  naju  mlade  Japonke  ovešene  so  bile  s  številnimi  finimi  nakupovalnimi  torbami ,  tako  da  si  lahko  že  na  daleč  videl ,  da  nakupujejo  samo  v  najbolj  izbranih  trgovinah  te  četrti  niso  več  prevzele .  Vtisov  je  bilo  preveč  za  ta  dan .  Izčrpana  sva  se  končno  priplazila  do  doma .  Bojana  sem  zdaj  popolnoma  razumel .  Začutil  sem  neverjetno  potrebo  po  siru ,  arašidih  in  seveda  sladoledu ,  ki  je  prijetno  ohladil  mojo  dušo .  Tegobe  in  bolečine ,  ki  sem  jih  čutil  še  zjutraj ,  so  izginile  za  zmerom . 

It's  the  center  of  the  world ,  really  it  is .  For  me  it  is  home ,  there  is  always  something  to  do .  There  are  people  to  see .  I  love  to  go  for  long  walks  late  at  night .  You  see  things  that  youd  never  see  in  other  cities ,  they  are  different  at  range  and  unique .

I  think  in  general  you  have  to  know  to  be  alone  in  this  place .  And  you  have  to  know  what  you  want  to  do .  If  you  dont  know  why  you  came  to  New  York ,  you  should  go  back  to  your  country .

In  a  city  like  New  York ,  where  you  have  so  many  different  cultures ,  so  many  diversities ,  you  have  to  try  to  live  with  them .  It  is  like  a  melting  pot  that  never  melts .  You  have  these  packages  of  cultures  but  somehow  we  manage  to  live  together .  It  is  interesting ,  alive  and  it  moves .  You  can  feel  all  the  vibrations  of  all  these  different  cultures  that  try  to  survive .  People  try  to  survive ,  try  to  find  the  meaning  of  life  and  try  to  be  someone .

Naenkrat  sem  opazil ,  da  ulice  postajajo  vse  bolj  prazne  in  da  le  še  tu  in  tam  na  kakšnem  vogalu  postopajo  mladi  moški ,  ampak  na  njihovih  obrazih  nenadoma  nisem  več  opazil  pomladne  romantike .  Spomnil  sem  se  zgodbic  prijateljev ,  ki  so  v  mestu  živeli  že  dlje  časa .  Pripovedovali  so ,  kakšen  je  bil  Alphabet  City  v  osemdesetih ,  ko  so  ponoči  ulice  razsvetljevale  edinole  pipe  s  krekom .  Neki  prijatelj  mi  je  celo  pripovedoval ,  da  so  ga  v  tej  četrti  skoraj  zabodli .  Obšli  so  me  neprijetni  občutki  in  zazdelo  se  mi  je ,  da  je  tukaj  izrek  » Eso  es  mi  Bario «  ( To  je  moja  četrt ) ,  ki  sem  ga  dotlej  imel  za  zguljen  stereotip ,  mišljen  smrtno  resno .  Čeprav  nisem  imel  pojma ,  kje  sem ,  majhne  gruče  mladih  raje  nisem  motil ,  ampak  sem  šel  mimo  njih  hladnokrvno ,  kot  da  sem  v  tej  četrti  doma .  Kot  vedno ,  ko  se  znajdem  v  negotovosti ,  se  je  od  nekod  prikazala  rešitev .  Mojo  pot  sta  prečkali  španski  babici .  Pobaral  sem  ju ,  kje  da  sem .  Zasmejali  sta  se  in  medtem  ko  mi  je  ena  podrobno  opisovala  pot ,  mi  je  druga  ves  čas  mežikala .  Moj  strah  je  nemudoma  izpuhtel .  Všeč  mi  je  ta  španski  temperament  in  ugaja  mi  je ,  če  starejši  ljudje  ohranijo  šarm  in  se  jim  še  ljubi  zapeljevati .

Morda  zato ,  ker  se  ljudje  zdimo  sami  sebi  tako  majhni  in  ničevi .  Po  mestu  lahko  hodiš  kot  nihče ,  kajti  nihče  te  ne  pozna  in  se  ne  zmeni  zate .  A  počasi  se  mi  začenja  dozdevati ,  da  me  ta  anonimnost  ogroža ,  da  me  bo  pogoltnila ;  in  občutek  svobode  vse  bolj  kopni .
