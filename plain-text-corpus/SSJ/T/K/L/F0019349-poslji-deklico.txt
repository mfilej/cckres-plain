 
( zakon  Leke  Dukanjinija ,  skozi  ustno  tradicijo  ohranjeni  albanski  zakonik  iz  16.  stoletja )

( trditev  iz  reklame  za  tovornjake  Chrysler  v  brazilskem  časopisu )

Pravzaprav  so  se  kandidati  vedno  sami  prijavljali  za  pogovor .  Več  so  hoteli  vedeti ,  več  so  izblebetali .  Hubert  Rokodilc  navadno  ni  vedel  tistega ,  kar  je  sogovornike  zanimalo .  Česar  ni  vedel ,  ni  mogel  nikomur  povedati .  Vendar  je  iz  razgovorov  vedno  razbral ,  kaj  ljudje  pričakujejo :  pričakovali  so  tisto ,  po  čemer  so  spraševali .  Če  veš ,  kaj  te  sprašujejo ,  potem  si  lahko  privoščiš  dovolj  oddiha ,  poslušaš ,  izveš  kaj  koristnega ,  na  koncu  pa  še  vseeno  povsem  zadovoljivo  odgovoriš  na  zastavljeno  vprašanje . 

Hubert  Rokodilc  je  dobro  vedel ,  da  je  moški  še  kar  lahko  nekako  pošten ,  dokler  ne  doseže  usodne  starosti ,  ko  ženske  zahtevajo  od  njega ,  da  ima  diplomo ,  redno  službo ,  stanovanje  in  avto .  Ker  teh  pogojev  ni  v  celoti  izpolnjeval ,  se  je  nenehno  srečeval  z  ženskami ,  ki  so  se  nenadoma  odločile ,  da  se  nemudoma  poročijo ,  kar  je  pomenilo ,  da  si  najdejo  poštenega  in  zanesljivega  moža ,  obenem  pa  so  same  vsako  leto  bolj  pristajale  na  dejanja ,  ki  so  jim  zbijala  vrednost .

Hubert  ji  je  dal  prav .  Če  prvi  prihajaš  in  zadnji  odhajaš ,  potem  imaš  vmes  vsaj  desetkrat  priložnost ,  da  greš  na  kavo ,  in  potem  ti  služba  ne  škodi  toliko ,  kot  bi  ti  lahko .

Tako  je  razmišljal .  Ni  pa  imel  dokazov ,  ki  bi  njegove  sklepe  potrjevali .

» Ja ,  kaj  hočete ,  tudi  perverznost  je  del  naše  socialistične  vsakdanjosti ! «

Miličniki  so  vedno  pripravljeni .  Kadar  vedo  kaj  odgovoriti ,  odgovorijo .  Faks  v  pisarni  Mojmirja  Majhna  je  začel  brbotati .  Ko  je  čez  dve  uri  zmanjkalo  črnila ,  je  Mojmir  zamenjal  trak .  To  je  storil  ponovno  čez  osem  ur ,  naslednji  dan  zjutraj  pa  se  je  faks  dokončno  pokvaril .

Črne  slutnje  Mojmira  Majhna  so  se  ne  samo  v  celoti ,  ampak  tisoč  odstotno  uresničile .

Rokodilc  je  dobro  vedel ,  da  hočeta  nekoga  zaščititi ,  vendar  ni  uspel  razbrati ,  koga .  Izmikal  se  je  nespretno :  » S  sodiščem  nočem  imeti  nobenega  opravka ! «  Nobenega  razloga  ni  bilo ,  da  bi  mu  verjela .  Opazil  je ,  da  sta  se  nenadoma  začela  divje  presedati .

Manjši  je  odgovoril :  » Če  se  kaj  dogodi  temu  ničetu  tukaj ,  bo  Gnuso  Kurson  vedel ,  da  midva  braniva  svoje  ljudi ,  to  pa  ne  bo  v  redu . «

Zdaj  je  Rokodilc  opazil ,  da  o  nečem  premišljujeta .  Po  slabo  prespani  noči  in  mnogih  dramatičnih  preizkušnjah  se  ni  dovolj  hitro  prestrašil ,  samo  pritoževati  se  je  začel .  » Zmenita  se  že , «  jima  je  rekel .  » Nimam  časa ,  veliko  strank  imam ! «

» Ne  bo  vama  uspelo ! «

V  tistem  hipu  so  se  odprla  vrata .  Ne  da  bi  potrkala ,  je  vstopila  Melanija  Kac :  » Povej  številko  in  geslo ,  pa  glej ,  da  se  ne  boš  zmotil ! «

» Čisti  ponaredek , «  je  zastokal  Gnuso  Kurson .  Še  bolj  ga  je  razjezilo ,  ko  je  videl ,  da  si  je  Mojmir  Majcen  priskrbel  veljaven  nalog  za  aretacijo  …

Mojmir  Majhen  je  preziral  paranojo .  Vsak  dan  je  srečal  toliko  paranoikov ,  da  si  česa  drugega  preprosto  ni  mogel  privoščiti .  Še  tako  uglednemu  sogovorniku  ni  mogel  popustiti  pri  tem  vprašanju .

Zato  se  je  zresnil  in  zaigral  začudenje :  » In ? «

Na  posnetkih  so  bile  številke ,  ki  so  jima  povedale ,  ob  kateri  uri  in  minuti  in  katerega  leta  so  se  odvijali  dogodki .  Tudi  kraj  dogajanja  je  bil  takoj  jasen .

» Ja ,  bila  je  deklica .  Vsaj  na  zunaj ,  ampak  to  ni  trajalo  več  kot  eno  leto ! «

Z  oblekami  je  še  težje .  Nekje  jih  je  treba  shranjevati .  V  hotelu  ni  mogoče  imeti  nepregledne  množice  kovčkov .  Kaj  pa  doma ?

Mojmir  Majhen  je  priznal .  » Uredili  smo  ji  stanovanje  na  robu  mesta  in  jo  nehali  vznemirjati  za  vsako  figo .  Samo  kadar  je  izzivala . «

Ko  so  ga  napolnili  s  pomirjevali ,  so  prividi  prenehali .  Čez  dva  dni  so  ga  vrnili  v  zapor  in  izkazalo  se  je ,  da  Hubert  Rokodilc  vselej  govori  resnico .  Preiskovalni  sodnik  je  naročil  tri  tipkarice ,  da  so  se  menjavale .  Če  ne  bi  Hubert  pravkar  prišel  iz  norišnice ,  bi  njegove  resnice  povzročile  paniko .  Tako  se  je  ponovilo  tisto ,  kar  se  je  Hubertu  že  prej  pogosto  dogajalo :  resnice  je  bilo  toliko ,  da  je  postala  neverjetna .

Deseto  poglavje

Če  je  nekdo  izpeljal  uspešen  samomor ,  je  vse  zaman ;  ni  ga  več  mogoče  preganjati  in  nimaš  ga  s  čim  kaznovati .  Kaznovati  sodelovanje  pri  samomoru  kako  dolgočasna  zadeva .  Glavni  igralec  se  je  umaknil ,  zakaj  bi  se  torej  ubadali  s  statisti ?

Mojmir  Majhen  in  njegov  pomočnik  Čopko  sta  dolgo  tehtala  možnost ,  da  bi  se  vseh  deset  lokalnih  mafij ,  ki  sta  jih  kolikor  toliko  poznala ,  in  kakšnih  osemnajst  predstavništev  različnih  tajnih  služb ,  za  katere  sta  kdaj  pa  kdaj  slišala ,  na  ta  ali  oni  način  povezovalo  med  sabo .  Da  bi  prišel  problematiki  do  dna ,  se  je  Mojmir  Majhen  odločil  poiskati  Gnusa  Kursona .  Vsi ,  ki  jih  je  vprašal  po  njem ,  so  izjavili ,  da  je  to  najmanjši  problem ;  Gnusa  Kursona  vedno  srečaš ,  preprosto  privali  se  mimo .  Sprehaja  se  po  glavnih  ljubljanskih  ulicah .

Melanija  je  vedno  mislila  na  takšne  možnosti .  Človek  že  tak ,  kot  je ,  že  kot  izdelek  ni  trajna  rešitev .  Kar  ni  trajno ,  je  pač  zamenljivo .  Kadar  je  človek  premlad ,  ga  ni  mogoče  upokojiti ,  da  bi  se  potem  sam  sesedal  vase ,  ampak  ga  je  potrebno  zastrupiti .  Ne  s  čim  strupenim ,  s  čim  prijetnim .  Prijetna  doživetja  ljudi  polenijo ,  uspavajo ,  ubijejo .  Pivo  je  čudovita  pijača .  Izredno  kratek  čas  je  potreben ,  da  človeka  osvoji ,  nekaj  več  časa ,  da  človeka  obvlada ,  vendar  se  lahko  vleče  leta  in  desetletja ,  preden  ta  žlahtna  pijača  s  tako  skromno  alkoholno  stopnjo  človeka  utopi .  Melanija  je  tolažila  Huberta ,  da  se ,  kadar  hočeš  koga  umoriti ,  vedno  prej  ali  slej  povprašaš ,  ali  se  res  tako  mudi .  Če  se  mudi ,  potem  nekaj  ni  v  redu .  Za  tiste ,  ki  se  jih  splača  umoriti ,  se  je  splačalo  že  pred  mnogimi  leti ,  vendar  takrat  nisi  opazil ,  da  je  tako  zelo  potrebno  in  nujno .  Če  takrat  tega  nisi  opazil ,  pomeni ,  da  je  neka  komponenta  manjkala .  Če  je  manjkala  takrat ,  manjka  tudi  zdaj  …  Skratka ,  v  naglici  niti  umor  ni  dober .  Če  pa  je  že  jasno ,  da  je  kdo  cokla  odvijajočemu  se  duhu  časa  do  take  mere ,  da  ni  mogoče  dopuščati  nadaljnjega  coklanja ,  potem  je  pač  morda  lažje  človeka  počasi  brcniti  stran ,  počasi  kje  izgubiti  in  pohoditi .  Ker  radikalna  sredstva ,  kakršna  so  umori ,  lahko  izzovejo  simbolne  in  celo  mistične  učinke .

» Niko  Nose  hoče  govoriti  s  tabo ! «  je  Melanija  pokazala  Hubertu  oddaljeno  mizo .  Nato  je  izginila .

Hubert  je  moral  dolgo  razmišljati ,  da  mu  je  v  možgane  šinil  odgovor :  » Vzorec  zbledi ? «  je  uganil .

» Moje  ime  je  Čopko .  Delam  za  varnostno  službo . «  Za  možakom  izrazito  okrogle  postave  in  z  obrazom ,  ki  ga  je  pokrivala  široka  bela  brada ,  je  po  skupščinskih  stopnicah  tekal  droben ,  suhljat  dečko  s  koničastim  nosom  in  velikanskimi  ušesi .  » Gospod  podpredsednik ,  govoriti  moram  z  vami . «

» Ampak  boste  pa  ja  vedeli ,  kdo  je  vaš  šef ? «

» Vem ,  da  sem  v  strašni  nevarnosti .  Že  ves  čas  sem  v  strašni  nevarnosti .  Kaj  hočete ,  privadil  sem  se ! «

» Sem  mislil ,  da  ste  bili  v  videoteki ! «

» Hotel  sem  vam  povedati :  projekt  Deklica  smo  zamrznili .  Ta  projekt  je  predvideval ,  da  bi  se  dalo  s  pomočjo  deklice  ali  več  deklic  izenačiti  moč  pozicije  in  opozicije . «

» Katera  je ?  Kako  ji  je  ime ?  Jo  poznam ? «

» Česa  ne  poveste ?  Za  sto  mark  enega ? «

» Plus  materialni  stroški . «

» Saj  pravzaprav  ne  vem .  Iz  tega  bi  sklepal ,  da  sploh  ne  gre  na  roko  meni  in  moji  stranki .  Iz  tega  bi  sklepal ,  da  je  morda  celo  nekakšen  sovražnik !  Je  to  mogoče ? «

Čopko  je  zanosno  nadaljeval :  » Spravila  vas  bo  v  kakšno  odmaknjeno  sobo  in  potem  vam  bo  zadeva  vse  bolj  všeč . «

» Bodite  brez  skrbi ,  nikoli  vas  ne  bom  poklical !  Nikoli !  Nočem  vas  več  videti !  Še  več ,  niti  slišati  nočem  za  vas ! «

» Ni  res ! «

» Nikakor  ne  more  biti  res ! «

Bolj  je  vse  priznaval ,  bolj  je  ugotavljal ,  da  ničesar  ne  ve .  Nič  presenetljivega .
