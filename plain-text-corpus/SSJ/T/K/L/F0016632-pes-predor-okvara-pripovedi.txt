 
» Priznajte  mi , «  ga  je  bodril  zagovornik .  » Ni  se  vam  treba  sramovati .  Poznam  življenje ,  nič  več  se  ne  čudim .  Mimo  mene  so  šle  usode ,  gospod  Traps ,  odpirala  so  se  brezna ,  to  mi  lahko  verjamete . «

Zagovornik  si  je  spet  nataknil  svoj  ščipalnik .  S  Trapsom  bo  imel  težave ,  je  menil  zamišljeno ,  to  bo  hudo .  » Toda  predvsem , «  je  končal  pogovor ,  » premislite  vsako  besedo ,  ne  klepetajte  preprosto  sami  predse ,  sicer  se  boste  na  lepem  znašli  obsojeni  na  dolgoletni  strogi  zapor ,  ne  da  bi  bilo  še  mogoče  pomagati . «

» Otročički ? «

» Torej  potnik ,  dragi  gospod  Traps ? «

» O.  In  pred  enim  letom ? « 

» No ,  takrat  sem  še  vozil  stari  avto , «  je  pojasnil  Traps .  » Citroën  letnik  1939 ,  toda  zdaj  imam  studebakerja ,  rdeče  lakirani  ekstra  model . «

» Bodite  vendar  previdni , «  je  zaskrbljeno  šepnil  zagovornik .

Kako  neki  je  prišlo  do  tega ,  je  radovedno  vprašal  državni  tožilec .

» Gospod  Gygax  se  počuti  dobro ,  častiti ? «

Tihi  mirni  plešasti  se  je  hihital :  » Ni  opazil ,  ni  opazil ! «

Stopila  sta  z  verande  v  noč ,  ki  je  zdaj  končno  napočila ,  topla  in  veličastna .  Od  oken  jedilnice  sèm  so  po  trati  ležali  zlati  svetlobni  trakovi ,  ki  so  segali  do  gred  z  vrtnicami .  Nebo  je  bilo  polno  zvezd ,  brez  lune ,  drevesa  so  stala  kot  temna  gmota  in  komajda  je  bilo  mogoče  uganiti  s  prodom  posute  poti  med  njimi ,  po  katerih  sta  zdaj  hodila .  Dala  sta  si  roko .  Oba  sta  bila  težka  od  vina ,  tudi  opotekala  in  zibala  sta  se  sem  ter  tja ,  se  trudila  iti  lepo  ravno  in  kadila  cigarete  parisiennes ,  dve  rdeči  piki  v  temi .

» No ,  če  pa  je  mrtev . «

» Ampak  jaz  ga  nisem  umoril . «

Zagovornik  se  je  začudil .  Bleščeče  obsijan  od  okna ,  skozi  katero  je  vedno  bolj  objestno  naraščal  žvenket  kozarcev  in  smeh ,  je  bolščal  v  Trapsa . 

Bilo  je  tako  daleč .  Splošno  odkašljevanje ,  kašljanje ,  še  enkrat  so  trčili  s  kozarci  in  državni  tožilec  je  med  hihitanjem  in  muzanjem  začel  svoj  govor .

» Kot  v  pravljici , «  se  je  vedno  znova  čudil  generalni  zastopnik ,  » kot  v  pravljici . «  In  potem :  » Umor  naj  bi  bil  zagrešil ,  in  to  ravno  jaz ?  Samo  ne  vem ,  kako . «

Državni  tožilec  se  je  dvignil  in  srečen  pogledal  proti  Trapsu ,  ki  je  s  svojim  nožem  strgal  po  tête  de  moine .  » Oho , «  je  vprašal ,  » kako  pa  je  stari  grešnik  to  izvedel ?  Mu  je  priznala  njegova  slastna  ženička ? «

» Je  to  Gygax  sam  ugotovil ? «

» Povedal ? «

» Priznam , «  je  pokimal  državni  tožilec ,  » toda  pravkar  si  vendar  rekel ,  da  je  imel  poslovni  prijatelj  gospoda  Gygaxa  sovražen  odnos  do  tebe .  Ni  obstajala  tu  vnaprej  gotovost ,  da  bo  stari  lopov  vse  izvedel ? «

» Tu  se  je  moralo  iti  na  vse , «  je  rekel  državni  tožilec .

Medklici  obtoženca  so  podžigali  državnega  tožilca ,  zdaj  je  stal  na  stolu ,  prtiček ,  ki  ga  je  vihtel  kot  zastavo ,  je  bil  poškropljen  z  vinom ,  na  telovniku  pa  solata ,  paradižnikova  omaka  in  ostanki  mesa .  » Naš  dragi  prijatelj  je  najprej  ravnal  poslovno ,  tudi  tu  ne  povsem  fer ,  kot  sam  priznava .  Lahko  si  naredimo  približno  sliko ,  kako .  Skrivoma  je  stopil  v  zvezo  z  dobaviteljem  svojega  šefa ,  sondiral ,  obljubljal  boljše  pogoje ,  ustvarjal  zmedo ,  se  dogovarjal  z  drugimi  tekstilnimi  potniki ,  sklepal  zveze  in  nasprotne  zveze .  Toda  potem  je  prišel  na  idejo ,  da  bi  ubral  še  drugo  pot . «

» Še  drugo  pot ? «  se  je  začudil  Traps .

» Z  zadovoljstvom  ugotavljamo , «  je  na  to  rekel  državni  tožilec  s  toplino  in  prisrčnostjo ,  » da  se  je  našemu  prijatelju  začelo  svetlikati .  Pomagajmo  naprej ,  da  bo  postal  dan .  Če  raziskujemo  njegove  motive  z  vnemo  veselih  arheologov ,  naletimo  na  veličastje  potopljenih  zločinov .  Z  gospo  Gygax  je  začel  razmerje .  Kako  je  prišel  do  tega ?  Videl  je  slastno  ženskico ,  si  lahko  predstavljamo .  Morda  je  bilo  enkrat  pozno  zvečer ,  morda  pozimi ,  tako  okrog  šestih , «  ( Traps :  » Ob  sedmih ,  Kurtek ,  ob  sedmih ! « ) ,  » ko  je  bilo  mesto  že  nočno ,  z  zlatimi  cestnimi  svetilkami ,  z  razsvetljenimi  izložbami  in  kini  ter  zelenimi  in  rumenimi  svetlobnimi  reklamami  vsepovsod ,  prijazno ,  nasladno ,  vabljivo .  S  citroënom  se  je  peljal  po  spolzkih  cestah  v  četrt  vil ,  kjer  je  stanoval  njegov  šef , «  ( Traps  navdušeno  vmes :  » Da ,  da ,  četrt  vil ! « ) ,  » z  mapo  pod  roko ,  naročila ,  vzorci  blaga ,  sprejeti  je  bilo  treba  pomembno  odločitev ,  toda  Gygaxove  limuzine  ni  bilo  na  njenem  vsakdanjem  mestu  na  robu  pločnika ;  kljub  temu  je  šel  skozi  temen  park ,  pozvonil ,  gospa  Gygax  je  odprla ,  njen  soprog  danes  ne  pride  domov  in  njena  služkinja  je  šla  ven ,  bila  je  v  večerni  obleki  ali ,  še  bolje ,  v  kopalnem  plašču ,  kljub  temu  naj  vendar  Traps  stopi  na  aperitiv ,  prisrčno  ga  povabi ,  in  tako  sta  drug  ob  drugem  sedela  v  salonu . « 

» Vaja , «  je  pojasnil  državni  tožilec .  » Usode  se  vse  enako  odigrajo .  Ni  bilo  niti  zapeljevanja ,  niti  Trapsovega  niti  gospejinega ,  bila  je  priložnost ,  ki  jo  je  izrabil .  Bila  je  sama  in  se  je  dolgočasila ,  mislila  ni  na  nič  posebnega ,  bila  je  vesela ,  da  je  z  nekom  govorila ,  stanovanje  je  bilo  prijetno  toplo  in  pod  kopalnim  plaščem  s  pisanimi  cvetlicami  je  nosila  le  spalno  srajco ,  in  ko  je  Traps  sedel  zraven  nje  in  videl  njen  beli  vrat ,  začetek  njenih  prsi ,  in  ko  je  klepetala ,  zlobno  o  svojem  možu ,  razočarano ,  kot  je  naš  prijatelj  dobro  čutil ,  je  šele  dojel ,  da  mora  tu  pristaviti ,  kot  je  že  bil  pristavil ,  in  potem  je  kmalu  izvedel  vse  o  Gygaxu ,  kako  skrb  vzbujajoče  je  njegovo  zdravje ,  kako  bi  ga  vsako  veliko  razburjenje  lahko  ubilo ,  njegovo  starost ,  kako  grob  in  zloben  je  do  svoje  žene  in  kako  neomajno  prepričan  o  njeni  zvestobi ,  zakaj  od  žene ,  ki  se  hoče  svojemu  možu  maščevati ,  se  izve  vse ,  in  tako  je  nadaljeval  razmerje ,  kajti  zdaj  je  pač  bil  njegov  namen ,  kajti  zdaj  mu  je  šlo  za  to ,  da  svojega  šefa  z  vsemi  sredstvi  uniči ,  naj  pride ,  kar  hoče ,  in  tako  je  prišel  torej  trenutek ,  ko  je  imel  vse  v  rokah ,  poslovne  partnerje ,  dobavitelje ,  belo ,  mehko ,  golo  ženo  v  nočeh ,  in  tako  je  zadrgnil  zanko ,  izzval  škandal .  Namenoma .  Tudi  o  tem  smo  zdaj  že  informirani :  domači  čas  večernega  mraka ,  tudi  tu  večerna  ura .  Našega  prijatelja  najdemo  v  neki  restavraciji ,  recimo  v  neki  točilnici  starega  dela  mesta ,  malce  pregreti ,  vse  kvalitetno ,  patriotsko ,  solidno ,  tudi  cene ,  šipe  okroglice ,  postaven  krčmar , «  ( Traps :  » V  rotovški  kleti ,  Kurtek ! « ) ,  » postavna  krčmarica ,  kot  moramo  zdaj  popraviti ,  obdan  s  slikami  mrtvih  stalnih  gostov ,  prodajalec  časopisov ,  ki  gre  po  lokalu ,  ga  spet  zapusti ,  pozneje  Rešilna  vojska ,  ki  poje  pesmi ,  ' Pustite  sončni  sij  v  srce ' ,  nekaj  študentov ,  profesor ,  na  neki  mizi  dva  kozarca  in  dobra  steklenica ,  ni  se  skoparilo ,  na  vogalu  končno  bled ,  debel ,  orošen  od  potu ,  z  odpetim  ovratnikom ,  točno  razpoložljiv  kot  žrtev ,  na  katero  se  bo  zdaj  merilo ,  kreposten  poslovni  prijatelj ,  začuden ,  kaj  vse  to  pomeni ,  zakaj  ga  je  Traps  naenkrat  povabil ,  pozorno  posluša ,  iz  Trapsovih  lastnih  ust  sliši  za  prešuštvo ,  da  bi  potem ,  nekaj  ur  pozneje ,  ker  ni  moglo  biti  drugače  in  kakor  je  naš  Alfredo  predvidel ,  pohitel  k  šefu  ter  iz  občutka  dolžnosti ,  prijateljstva  in  notranje  spodobnosti  to  sporočil  nesrečniku . «

Potem :

» Tako  je  torej  prišla  zla  usoda ,  točno  preračunani  trenutek ,  ko  je  Gygax  vse  izvedel ;  stari  gangster  se  je  še  lahko  peljal  domov ,  predstavljajmo  si ,  ves  besen ,  že  v  avtu  spoten ,  bolečine  pri  srcu ,  tresoče  se  roke ,  policaji ,  ki  so  jezno  piskali ,  prometni  znaki ,  ki  jih  je  spregledal ,  težavna  hoja  od  garaže  do  hišnih  vrat ,  nato  se  je  zgrudil ,  morda  že  v  hodniku ,  medtem  ko  mu  je  naproti  prišla  soproga ,  čedna ,  slastna  ženskica ;  ni  več  dolgo  trajalo ,  zdravnik  je  še  dal  morfij ,  potem  pa  odhod  v  onstranstvo ,  dokončno ,  še  nepomembno  hropenje ,  soproga  zaihti ;  Traps ,  doma  v  krogu  svojih  dragih ,  dvigne  telefon ,  zaprepadenost ,  notranja  radost ,  razpoloženje  doseženega ,  tri  mesece  pozneje  studebaker . «

Ponovni  krohot .  Dobri  Traps ,  sunkovito  potegnjen  iz  ene  osuplosti  v  drugo ,  se  je  smejal  zraven ,  pa  čeprav  rahlo  v  zadregi ,  se  praskal  po  laseh ,  priznavajoče  pokimal  državnemu  tožilcu ,  vendar  ne  nesrečno .  Bil  je  celo  dobre  volje .  Večer  se  mu  je  zdel  kar  najbolj  posrečen ;  da  se  mu  je  naložilo  umor ,  ga  je  sicer  malo  spravilo  s  tira  in  ga  naredilo  zamišljenega  –  sicer  je  to  stanje  občutil  kot  prijetno ,  toda  v  njem  se  je  vzpenjala  slutnja  o  višjih  stvareh ,  o  pravici ,  o  krivdi  in  o  pokori ,  ga  napolnjevala  s  čudenjem .  Strah ,  ki  ga  ni  pozabil ,  ki  se  ga  je  polotil  na  vrtu  in  potem  pozneje  ob  izbruhih  smeha  pri  omizju ,  se  mu  je  zdaj  zdel  neutemeljen  in  ga  je  zabaval .  Vse  je  bilo  tako  človeško .  Napeto  je  pričakoval ,  kaj  bo  sledilo .  Družba  se  je  preselila  v  salon  k  črni  kavi ,  opotekajoča  se ,  s  spotikajočim  se  zagovornikom ,  v  prostor ,  preobložen  z  okrasnimi  drobnarijami  in  vazami .  Na  stenah  ogromne  gravure ,  pogledi  na  mesta ,  zgodovinsko ,  rütlijska  zaprisega ,  bitka  pri  Laupenu ,  propad  švicarske  garde ,  prapor  sedmih  pokončnih ,  mavčni  strop ,  štukatura ,  v  kotu  koncertni  klavir ,  udobni  stoli ,  nizki ,  ogromni ,  na  njih  vezenine ,  nabožni  izreki ,  ' Blagor  človeku ,  ki  hodi  po  poti  pravičnega ' ,  ' Čista  vest ,  dober  spanec ' .  Skozi  odprta  okna  se  je  videlo  podeželsko  cesto ,  sicer  negotovo  v  temi ,  bolj  slutilo ,  vendar  pravljično ,  zatopljeno ,  z  lebdečimi  lučmi  in  žarometi  avtomobilov ,  ki  so  ob  tej  uri  le  poredkoma  vozili ,  saj  je  šlo  proti  drugi .  Česa  bolj  navdušujočega  od  Kurtkovega  govora  še  sploh  ni  doživel ,  je  dejal  Traps .  Pravzaprav  k  temu  ni  veliko  pripomniti ,  nekaj  rahlih  popravkov ,  gotovo ,  ti  so  umestni .  Tako  je  bil  krepostni  poslovni  prijatelj  recimo  majhen  in  mršav  ter  s  trdim  ovratnikom ,  nikakor  ne  prepoten  in  gospa  Gygax  ga  ni  sprejela  v  kopalnem  plašču ,  temveč  v  seveda  široko  izrezanem  kimonu ,  tako  da  je  bilo  njeno  prisrčno  povabilo  mišljeno  tudi  v  prenesenem  pomenu  –  to  je  bila  ena  od  njegovih  šal ,  eksempel  njegovega  skromnega  humorja  – ,  tudi  zasluženi  infarkt  nadgangsterja  ni  zadel  v  hiši ,  temveč  v  njegovih  skladiščnih  prostorih ,  med  viharnim  fenom ,  pripeljali  so  ga  še  v  bolnišnico ,  sledilo  je  raztrganje  srčne  mišice  in  odhod  na  drugi  svet ,  toda  to  je ,  kot  rečeno ,  nebistveno ,  in  predvsem  natančno  drži ,  kar  je  tu  razložil  njegov  čudoviti  najboljši  prijatelj  in  državni  tožilec ,  z  gospo  Gygax  je  res  začel  razmerje  samo  zato ,  da  bi  starega  lopova  uničil ,  da ,  zdaj  se  jasno  spominja ,  kako  je  v  njegovi  postelji  čez  njegovo  soprogo  bolščal  v  njegovo  fotografijo ,  v  ta  nesimpatični ,  debeli  obraz  z  roževinastimi  očali  pred  izbuljenimi  očmi ,  in  kako  ga  je  kot  divje  veselje  obšla  slutnja ,  da  bo  s  tem ,  kar  zdaj  tako  veselo  in  vneto  počne ,  pravzaprav  umoril  svojega  šefa ,  z  njim  hladnokrvno  naredil  konec .

» To  je  moj  oče , «  je  reklo  dekle ,  » ki  zdaj  že  spi  in  ne  sliši ,  če  se  pogovarjava .  Veliki  črni  pes  nima  imena .  Ko  je  moj  oče  začel  pridigati ,  je  nekega  večera  preprosto  prišel  k  nama .  Vrat  nisva  imela  zaklenjenih  in  tako  je  lahko  s  svojimi  tacami  pritisnil  kljuko  navzdol  ter  skočil  noter . «  Pred  dekletom  sem  stal  kot  omamljen  in  tiho  vprašal ,  kaj  neki  je  bil  njen  oče .  » Bil  je  bogataš  s  številnimi  tovarnami , «  je  rekla  in  povesila  oči .  » Zapustil  je  mojo  mater  in  moje  brate ,  da  bi  ljudem  oznanjal  resnico . «  » Pa  ti  verjameš ,  da  je  to ,  kar  tvoj  oče  oznanja ,  resnica ? «  sem  vprašal .  » Resnica  je , «  je  reklo  dekle .  » Vedno  sem  vedela ,  da  je  resnica ,  in  tako  sem  torej  šla  z  njim  v  to  klet  ter  tu  z  njim  tudi  stanujem .  Toda  nisem  vedela ,  da  bo ,  potem  ko  oznanja  resnico ,  prišel  tudi  pes . «  Dekle  je  molčalo  in  me  gledalo ,  kot  da  bi  hotelo  prositi  za  nekaj ,  česar  si  ne  upa  izgovoriti .  » Potem  pa  ga  pošlji  proč ,  psa , «  sem  odgovoril ,  toda  dekle  je  zmajevalo  z  glavo .  » Nima  imena ,  pa  saj  tudi  ne  bi  šel , «  je  rekla  tiho .  Videla  je ,  da  sem  bil  neodločen  in  se  je  usedla  na  enega  od  obeh  stolov  pri  mizi .  Potem  sem  se  tudi  sam  usedel .  » Se  bojiš  te  živali ? «  sem  vprašal .  » Vedno  sem  se  je  bala , «  je  odgovorila ,  » in  ko  je  pred  enim  letom  prišla  mati  z  odvetnikom  in  brati ,  da  bi  mojega  očeta  in  mene  spravili  nazaj ,  so  se  tudi  oni  bali  najinega  psa  brez  imena ,  postavil  se  je  pred  očeta  in  renčal .  Tudi  ko  ležim  v  postelji ,  se  ga  bojim .  Tedaj  še  posebno .  Ampak  zdaj  je  vse  drugače .  Zdaj  si  prišel  ti  in  zdaj  se  živali  lahko  smejim .  Vedno  sem  vedela ,  da  boš  prišel .  Seveda  nisem  vedela ,  kakšen  si  videti ,  ampak  nekoč ,  to  sem  vedela ,  boš  prišel  z  mojim  očetom ,  nekega  večera ,  ko  že  gori  svetilka  in  je  na  ulici  tišje ,  da  bi  z  mano  slavil  poročno  noč  v  tej  sobi  napol  pod  zemljo ,  v  moji  postelji  ob  številnih  knjigah .  Tako  bova  skupaj  ležala ,  mož  in  žena ,  in  tam  čez  na  žimnici  bo  oče ,  v  temi  kot  otrok ,  in  veliki  črni  pes  bo  čuval  najino  ubogo  ljubezen . «

Pripoved

Nova  verzija  1978
