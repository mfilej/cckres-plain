 
RESNICA  ALI  LAŽ ?

Vedno  je  v  zakulisju  veliko  ljudi ,  ki  pomagajo  gladiti  pot  in  uresničevati  podvig ,  kakršen  je  ta  knjiga .  Zahvaljujem  se  Michelle  Banks  iz  skupine  Maxwell  Media  Group ,  ki  me  je  nagovorila  k  pisanju ,  me  vzpodbujala  in  mi  dala  začetni  zagon .  Hvaležen  sem  svoji  urednici  Deborah  Werksman  pri  založbi  Sourcebooks  za  neskončno  potrpežljivost  in  za  to ,  da  je  mojim  skromnim  poskusom  dodala  lesk .  Hvala  mojemu  dobremu  prijatelju  Jimu  Alsupu ,  direktorju  Public  Agency  Training  Council ,  ki  ima  pogled  usmerjen  v  prihodnost  in  zna  prepoznati  njene  možnosti .  Posebna  zahvala  dr.  Marthi  Davis ,  glavni  raziskovalki ,  in  čudovitim  ljudem  pri  John  Jay  College  of  Criminal  Justice  ter  naši  predani  in  delovni  raziskovalni  skupini .

Kaj  se  skriva  za  lažjo

Seveda  ne  moremo  pričakovati ,  da  nam  bo  uspelo  opaziti  in  prepoznati  prav  vsako  laž ,  s  katero  se  bomo  srečali .  A  vendar ,  koliko  lepše  bi  bilo  naše  življenje  in  medosebni  odnosi ,  če  bi  nam  uspelo  prepoznati  večino  številnih  poskusov  prevare ,  s  katerimi  se  srečujemo  vsakodnevno ?  Kolikokrat  bi  se  lahko  obvarovali  osebne  bolečine  in  izgube ,  če  bi  znali  pravilno  razbrati  besedna  in  nebesedna  sporočila  ljudi ,  s  katerimi  se  družimo ?  Sposobni  bi  se  bili  sporazumevati  na  način ,  ki  vzpodbuja  iskren  dialog ,  in  tako  okoli  sebe  ustvarjati  okolje  zaupanja ,  ki  bi  izboljšalo  vaše  odnose .

Pogosto  imamo  občutek ,  da  nam  nekdo  laže ,  a  nimamo  potrebnih  veščin ,  da  bi  natančno  določili ,  kaj  v  človekovem  vedenju  sproža  v  nas  ta  občutek .  Ker  nimamo  podatkov ,  ki  bi  potrjevali ,  kar  čutimo ,  niti  znanja ,  na  podlagi  katerega  bi  se  lahko  odločili ,  ali  nam  oseba  res  laže ,  občutek  navadno  zanemarimo .

Vsi  doživljamo  stres  v  vsakdanjem  življenju .  Radi  bi  pokosili  travo  preden  začne  deževati ,  pa  kosilnica  noče  vžgati .  Kupili  smo  samosestavljiv  sistem ,  pa  nam  ga  ne  uspe  sestaviti :  " Tako  preprosto  se  je  zdelo  na  televiziji ,  ko  ga  je  sestavljal  tisti  par  v  oddaji  o  opremljanju  doma .  Zakaj  pa  meni  ne  gre ? "  Peljete  se  po  otroka  v  vrtec ,  pa  vam  poči  avtomobilska  guma .  Povabili  ste  družbo  na  večerjo ,  pa  morate  še  hitro  počistiti  stanovanje ,  pripraviti  še  sladico ,  se  oprhati  in  preobleči ,  preden  pridejo  gostje .  Pospešili  ste ,  ker  zamujate  v  službo ,  pa  zagledate  za  sabo  utripajočo  modro  luč  na  policijskem  avtomobilu .  Tovrstni  dogodki  ponavadi  sprožijo  tako  imenovani  splošni  stres .

Pojav  stresa ,  ki  ga  bomo  uporabljali  za  diagnozo  človekovega  zavajajočega  vedenja ,  je  del  splošne  kategorije  stresnih  odzivov .  Pri  tem  se  moramo  zavedati ,  da  ne  laže  vsak ,  ki  kaže  znake  stresa .  Vsi  znaki  zavajanja ,  besedni  ali  nebesedni ,  so  oblika  stresa ,  vendar  pa  ne  govorijo  vsi  o  tem ,  da  človek  laže .  Ste  že  bili  kdaj  izrazito  nemirni  med  pogovorom  za  službo  ali  ko  ste  v  srednji  šoli  pred  razredom  recitirali  pesem ?  Takrat  niste  lagali ;  strah  vas  je  bilo ,  da  ne  bi  dobili  službe ,  ali  pa  ste  imeli  tremo  oziroma  vam  je  bilo  nerodno  pred  sošolci .

V  večini  primerov  boste  prepoznali  znake  stresa ,  ki  lahko  označujejo  prevaro  ali  pa  tudi  ne .  Pri  tem  vam  bo  pomagalo ,  če  boste  pozorni :  " Aha !  Ta  človek  doživlja  pogovor  kot  stres . "  Potem  se  lahko  začnete  pogovarjati  s  tem  človekom  o  tem ,  kar  ima  na  dnevnem  redu  - -  če  lahko  razberete  njegove  cilje ,  boste  lahko  razumeli ,  kaj  ga  motivira ,  in  se  boste  z  njim  lahko  ustvarjalno  pogovarjali .

V  letih  poučevanja  in  raziskav  učnega  gradiva  za  področje  kriminalnega  prava  me  je  presenetilo  kar  nekaj  stvari ,  ki  jih  ta  literatura  navaja  kot  znake  za  prepoznavanje  laži .  Prav  zabaval  sem  se ,  ko  so  mi  študenti  kriminalnega  prava  in  policisti  pripovedovali ,  kaj  so  jih  učili .  Za  nekatere  simptome  laži ,  ki  so  se  jih  učili ,  sem  že  pogosto  slišal  v  ljudskem  izročilu ,  drugi  domnevni  znaki  zavajanja  pa  so  bili  prav  res  čudni  in  nesmiselni .  Takšne  napačne  informacije  samo  vnašajo  zmedo  in  otežujejo  odkrivanje  laži .

Spoznati  morate  človekovo  vedenjsko  stalnico  ali  običajno  vedenje ,  preden  lahko  prepoznate  pomembna  odstopanja  od  njega .

Ena  od  napak ,  ki  jo  opazovalci  pogosto  zakrivijo ,  je  ta ,  da  ljudem  zaradi  napačnega  vprašanja  ali  spodbude  pripišejo  neiskrenost .  Lahko  ste  bili  priča  lažnivemu  odgovoru ,  če  si  vaš  zaposleni  z  roko  zakrije  usta  in  se  nagne  stran  od  vas ,  zmigne  z  rameni  in  odgovori  z  " da " ,  ko  ga  vprašate ,  ali  je  odposlal  ponudbo  za  pogodbo  pred  skrajnim  rokom .  To  pa  ne  pomeni ,  da  vam  je  lagal ,  ko  ste  ga  pred  dvema  minutama  vprašali  glede  zneska ,  ki  vam  ga  je  zaračunal  za  nadure .  Svojo  analizo  morate  omejiti  na  posamezen  odgovor .  Ne  morete  posplošiti  in  obsoditi  celotno  človekovo  vedenje  na  osnovi  enega  samega  odgovora  ali  odziva .  Katero  vprašanje  ste  postavili ,  tik  preden  ste  opazili  določen  odziv ?  Kaj  je  bila  zadnja  spodbuda ,  ki  jo  je  človek  izkusil ,  tik  preden  vam  je  odgovoril  na  ta  način ?  Svojo  analizo  morate  omejiti  na  odziv  na  določeno  temo .

Že  prej  smo  govorili  o  tem ,  da  lahko  opazovalec  odkrije  prevaro ,  če  opazuje  spremembe  v  sogovornikovem  običajnem  vedenju .  Kot  bomo  videli  pozneje ,  vse  spremembe ,  ki  jih  opazite ,  ne  pomenijo  nujno ,  da  vam  človek  laže .  Lahko  so  le  posledica  splošnega  stresa .  Spremembe ,  ki  odkrivajo  neiskrenost ,  izhajajo  iz  razhajanja  med  čustvi ,  ki  jih  resnično  doživljam ,  in  tistimi ,  ki  jih  želim  pokazati .  Zaradi  tega  notranjega  boja ,  ko  poskušam  obvladati  in  uskladiti  oboje ,  se  moje  vedenje  spremeni .  Dokler  se  ne  navadim  na  to  stanje  in  se  ne  naučim  nadzirati  zavednih  in  nezavednih  sporočil ,  ki  jih  oddajam ,  in  dokler  se  ne  sprijaznim  s  svojimi  resničnimi  notranjimi  sporočili ,  bom  dosledno  kazal  ustaljeno  obliko  negativnega  odziva ,  kadar  me  boste  napeljali  na  določeno  temo .  Pri  vseh  drugih  zame  nepomembnih  temah  pa  teh  težav  ne  bom  imel .

Eden  od  ključev ,  ki  so  ga  odkrili  na  podlagi  raziskav ,  je  podatek ,  da  se  ljudje ,  ki  ne  govorijo  resnice  o  neki  temi ,  nekaj  časa  redno  zelo  čustveno  odzivajo  ob  pojavu  vroče  teme .  Ker  veste ,  da  neiskren  človek  pogosteje  izraža  napetost  in  redno  uporablja  določene  vrste  vedenja ,  lahko  njegove  odzive  preverite  z  drugimi ,  sorodnimi  temami .  Če  se  negativni  odziv  pojavi  samo  na  nekem  specifičnem  področju ,  boste  vedeli ,  kje  vam  grozi  nevarnost  prevare .  Po  določenem  časovnem  obdobju  pa  se  lahko  intenzivnost  odzivov  na  to  specifično  temo  zmanjša .  Razpravljanje  o  njej  takrat  človeku  ne  bo  povzročalo  več  takšnih  težav  kot  prej .

Od  samega  začetka  te  knjige  že  poskušam  dopovedati ,  da  na  splošno  ljudje  zelo  slabo  spregledajo ,  da  jih  je  ( oziroma  jih  še  bo )  nekdo  prevaral .  Poskušal  sem  tudi  orisati ,  zakaj  tako  slabo  odkrivamo  prevaro .  Delno  je  vzrok  našega  neuspeha  v  tem ,  da  razlagamo  napačne  znake  kot  zanesljiva  znamenja  prevare .  Posvaril  sem  vas ,  da  je  tvegano  ugotavljati  prevaro  na  podlagi  enega  samega  simptoma ,  saj  ne  obstaja  nobena  posamezna  oblika  vedenja ,  ki  bi  zanesljivo  nakazovala  iskrenost  ali  neiskrenost  pri  vseh  ljudeh .  V  past  napačnih  sklepov  nas  zapeljejo  naši  predsodki  in  prenagljeni  sklepi .

Ali  si  lahko  predstavljate  kaj  hujšega ,  kot  da  govorite  resnico ,  pa  vam  ne  verjamejo ?  Kako  se  mora  počutiti  vaš  partner  ali  odraščajoči  otrok ,  ki  ste  ga  obsodili ,  da  laže ,  pa  je  v  resnici  iskren ?  Pomislite ,  kakšen  bo  postal  odnos ,  če  ga  gradimo  na  stalnem  sumničenju  namesto  na  medsebojnem  spoštovanju  in  zaupanju .  Človek ,  ki  bi  vam  moral  biti  blizu ,  vam  ne  bo  več  tolikokrat  zaupal  svojih  skrivnosti ,  ne  bo  več  delil  z  vami  svojih  upov  in  sanj ,  niti  vas  ne  bo  prosil  za  pomoč  ali  nasvet ,  če  se  bo  počutil ,  kot  da  se  mora  stalno  zagovarjati ,  kadar  govori  z  vami .

Tudi  vi  ste  dražljaj .  Nekatere  oblike  vašega  vedenja  lahko  vplivajo  na  vedenje  in  odzive  sogovornika ,  tako  da  je  natančnost  vaših  opažanj  zamegljena .

Tretje  poglavje

Kot  primer  skrajnosti  v  višini  glasu  pomislite  denimo  na  glas  športnega  poročevalca  v  odločilni  minuti  tekme ,  ko  igralec  domače  ekipe  izvede  neverjeten  napad  in  zabije  gol .  Povsem  drugačen  pa  je  glas  televizijskega  napovedovalca ,  ki  pri  večernih  poročilih  poroča  o  katastrofalnih  posledicah  naravne  nesreče  ali  o  smrti  državnika .

Jecljanje ,  zatikanje  in  mrmranje

Premor  med  govorom  je  lahko  zelo  zgovoren  znak  za  poslušalca .  Nakazuje  lahko ,  da  govorec  ni  dobro  pripravil  svojega  odgovora  in  da  s  premorom  pridobiva  čas ,  v  katerem  bi  lahko  do  konca  izoblikoval  svoje  izjave .  Nekateri  raziskovalci  so  opazili ,  da  ljudje ,  ki  želijo  zavajati ,  težijo  k  daljšim  razmakom  med  postavljenim  vprašanjem  in  začetkom  njihovega  zavajajočega  odgovora .  Opazili  so  tudi ,  da  ima  človek ,  ki  zavaja  s  svojimi  izjavami ,  tudi  med  samim  govorom  več  primerov  odlašanja .  Žal  je  ta  pojav  zelo  težko  presojati  zaradi  subjektivnosti  našega  dojemanja ,  kaj  pomeni  dolg  in  kaj  kratek  premor .

Še  enkrat  ponavljam ,  da  moramo  pri  presoji  upoštevati  tudi  človekovo  običajno  vedenje  ali  njegovo  vedenjsko  stalnico .  Kadar  opazimo  povečano  število  premorov  v  govoru  sogovornika ,  se  bomo  najbolje  zavarovali  s  predpostavko ,  da  verjetno  razmišlja  o  tem ,  da  bi  nas  prevaral  ali  pa  se  vsaj  izmika  odgovorom  oziroma  nas  z  njimi  zavaja .  Izjavam ,  pri  katerih  opazimo  takšno  obnašanje ,  bi  bilo  dobro  nameniti  posebno  pozornost  in  biti  na  preži  za  znaki ,  ki  bi  lahko  dodatno  potrdili  naše  mnenje  o  človekovi  verodostojnosti .

Večina  od  nas  mežikanju  ne  pripisuje  posebnega  pomena  - -  le  biološko  funkcijo ,  ki  jo  nadzira  avtonomno  živčevje .  Predstavlja  vedenje ,  ki  je  potrebno  za  zdravo  delovanje  ter  nego  naših  oči  in  je  kot  tako  samoumevno .  Odvisno  od  fizikalnih  okoliščin ,  osvetljenosti  in  drugih  dejavnikov ,  vendar  ponavadi  v  povprečju  mežiknemo  enkrat  vsakih  pet  do  šest  sekund .  Dejavniki ,  ki  vplivajo  na  nihanja  v  pogostnosti  mežikanja ,  so  nošenje  kontaktnih  leč ,  suh  zrak ,  alergije ,  uživanje  določenih  zdravil  in  številne  druge  spremenljivke .  Zanimivo  pa  je ,  da  je  mežikanje  povezano  s  količino  stresa ,  ki  smo  mu  izpostavljeni ;  kako  pogosto  mežikamo ,  kadar  smo  pod  stresom ,  pa  sovpada  s  hitrostjo  procesiranja  naših  možganov .  Potem  ko  ugotovite ,  kaj  bi  lahko  bila  stalnica  v  gostoti  mežikanja ,  pozorno  opazujte  vse  spremembe .  Pogostejše  mežikanje  nakazuje  hitrejše  razmišljanje .  Ta  človek  iz  neznanega  razloga  hitro  ustvarja  in  presoja  svoje  misli ,  ko  pripravlja  sporočilo ,  kar  je  zanesljivo  znamenje ,  da  doživlja  spremembo  v  ravni  mentalnega  stresa .

/ / Noge  in  stopala  pogosto  izdajajo  napetost  sogovornika . / /  Tudi  pri  stopalih  lahko  opazite  zanimive  spremembe  gibanja  in  vedenja .  Pri  človeku ,  ki  sedi  s  prekrižanimi  nogami ,  lahko  opazite ,  da  zvija  prste  ali  s  prsti  " meša  zrak " .  To  je  jasen  znak  naraščajoče  napetosti  ali  nepotrpežljivosti .  Včasih  pa  ne  boste  videli  znamenj  s  stopali ,  temveč  jih  boste  slišali .  Nekateri  ljudje  začnejo  cepetati  ali  celo  topotati  z  nogami ,  kadar  so  nepotrpežljivi  ali  jezni .  Bodite  pozorni  na  ta  znak  in  preverite ,  ali  se  v  telesni  govorici  ali  v  besednem  sporočilu  ne  skrivajo  še  dodatna  znamenja  jeze .  Pozneje  se  bomo  pogovorili  o  tem ,  kakšen  odziv  je  primeren ,  kadar  imate  opraviti  z  jeznim  človekom .  Jezen  človek  vas  namreč  ne  posluša  - -  ne  vas ,  ne  kogarkoli  drugega  - -  zato  se  z  njim  ne  morete  konstruktivno  pogovarjati .  Vaša  prva  naloga  je  torej  ta ,  da  ga  pomirite  in  mu  nekako  pomagate  iz  njegove  jeze .

Obstaja  nekaj  dodatnih  oblik  vedenja ,  ki  govorijo  o  trenutnem  stanju  sogovornikovega  uma .  Se  vam  je  že  kdaj  zgodilo ,  da  je  sogovornik  med  pogovorm  nenadoma  iztegnil  nogi  daleč  predse ?  Obenem  se  je  precej  verjetno  z  zgornjim  delom  telesa  zleknil  nazaj ,  v  naslanjač .  S  tem  se  je  nagnil  proč  od  vas .  V  večini  primerov  to  pomeni ,  da  ga  ne  zanima ,  kaj  si  vi  mislite  o  zadevi ,  o  kateri  se  pogovarjata ,  ali  pa  zavrača  temo  pogovora .  To  sporočilo  lahko  še  dodatno  okrepi  s  tem ,  da  prekriža  roki  na  prsih ,  morda  pa  celo  pod  roko  stisne  eno  ali  obe  dlani  v  pest .  V  tej  kombinaciji  je  zavrnitev  še  toliko  močnejša .  Če  to  držo  zavzame ,  medtem  ko  odgovarja  na  vaše  vprašanje ,  je  zelo  verjetno ,  da  ni  popolnoma  odkrit  z  vami ,  vam  prikriva  bistvene  podatke  ali  vas  zavaja .

/ / Vaš  cilj  je  pri  sogovorniku  doseči  sprejemanje . / /  Vsako  od  petih  odzivnih  stanj  - -  sprejemanje ,  pretvarjanje ,  jeza ,  potrtost  in  zanikanje  - -  je  razvidno  iz  besednega  in  nebesednega  vedenja .  Kadar  opazujete  in  poslušate  ljudi ,  ki  se  sporazumevajo ,  opazujete  njihove  čustvene  in  spoznavne  odzive  na  določeno  temo .  Čim  bolj  sproščen  in  prijeten  je  odnos  med  ljudmi ,  ki  se  pogovarjajo ,  tem  manj  izrazito  se  pojavijo  tovrstni  odzivi .  Opazujte  dva  človeka  med  napetim  pogovorom ,  ali  ko  je  tema  pogovora  za  enega  izmed  njiju  ali  za  oba  izredno  pomembna ,  in  opazujte  spremembe  v  intenzivnosti  njunih  odzivov .  Značilno  vedenje  vam  bo  takoj  padlo  v  oči ,  tako  očitno  bo .  Natančna  diagnoza  teh  vedenj  je  tudi  odlično  sredstvo  za  določanje  korakov  k  rešitvi  problema .  Na  podlagi  analize  vedenja  se  lahko  odločim ,  kako  naj  se  odzovem  v  pogovoru  in  odstranim  ovire  za  iskreno  sporazumevanje .

Glavni  element  sprejemanja  je ,  da  se  človek ,  ki  je  prej  lagal ,  zdaj  sprijazni  z  dejstvom ,  da  prevara  ni  uspela .  Ko  se  to  zgodi ,  se  mora  osredotočiti  na  novo  težavno  nalogo :  prej  se  je  moral  truditi ,  da  je  vzdrževal  laž ,  zdaj  pa  mora  popraviti  škodo ,  ki  jo  je  njegovo  vedenje  povzročilo  njegovi  javni  podobi ,  in  ohraniti  oziroma  ponovno  zgraditi  svojo  samopodobo  in  samozavest .

Dopuščati  morate ,  da  ljudje  tu  in  tam  malo  zloščijo  svoje  pripombe ,  da  z  njimi  ohranijo  družabne  norme .  Obenem  pa  ne  smete  naivno  pričakovati ,  da  vsak  hoče  in  želi  biti  iskren .  Najboljši  nasvet ,  ki  vam  ga  lahko  dam ,  je  ta ,  da  vedno  pričakujte  nepričakovano .  Bodite  pripravljeni  komunicirati  na  način ,  ki  odvrača  prevaro  ( ali  jo  razkrinka ,  kadar  pride  do  nje )  ter  ustvarja  harmonijo  in  iskreno  sporazumevanje  v  vaših  odnosih .  Če  opazite ,  da  se  začenjajo  v  pogovor  vpletati  znamenja  prevare ,  jim  takoj  namenite  pozornost .  Pravi  čas  je  zdaj !

/ / Ne  povečujte  sogovornikove  napetosti . / /  Naslednje  štiri  vrste  odzivov  so  stanja ,  skozi  katera  se  morate  včasih  prebiti ,  preden  dosežete  stanje  sprejemanja  pri  sogovorniku .  Ne  pozabite ,  da  niso  značilna  samo  za  prevaro .  Če  opazite  katerega  od  omenjenih  odzivov ,  to  še  ne  pomeni ,  da  zrete  v  obraz  prevaranta .  Samo  razkrivate  dejstvo ,  da  je  za  sogovornika  tema  ali  način  pogovora  stresen .  Bodite  previdni ,  da  ne  boste  stresa  še  povečevali ;  raje  vodite  pogovor  tako ,  da  bo  vaš  sogovornik  lahko  prestopil  v  stanje  sprejemanja ,  oba  pa  se  bosta  začela  sporazumevati  iskreno .

Obstaja  več  ključev ,  s  katerimi  lahko  razkrijemo  pretvarjanje .  Prvi  je  ta ,  da  se  spomnimo ,  da  ga  lahko  natančneje  opredelimo  kot  izmikanje  - -  ki  je  lahko ,  kot  kaže  omenjeni  primer ,  ravno  tako  zavajajoče  kot  laganje .  Drugič ,  pretvarjanje  nosi  v  sebi  zrno  resnice ,  čeprav  je  to  globoko  zakopano  in  preoblečeno  v  nova  oblačila ,  da  bi  bilo  bolj  sprejemljivo .  Ustrezen  odziv  poslušalca  bi  bil  pazljivo  poslušati  in  prepoznati  elemente  pretvarjanja  v  sogovornikovi  pripovedi .  Sogovorniku  dajte  dovolj  časa ,  da  bo  lahko  do  konca  izoblikoval  svojo  " preobleko "  in  se  ves  čas  zavedajte ,  da  je  v  srcu  zgodbe  nekaj  resnice .  Prehodno  se  strinjajte  z  njegovo  novo  podobo  in  njegovimi  dejanji .  Lahko  mu  celo  pomagate ,  da  še  bolje  izpelje  svojo  predstavo ,  s  tem  da  ga  spodbujate  z  uporabo  njegovih  besed  in  osebnih  opisov .  Ko  pa  izvede  predstavo  do  konca  in  se  mu  zdi ,  da  vam  je  uspešno  prodal  svojo  različico ,  ga  postavite  na  trdna  tla  z  neposrednimi ,  usmerjenimi  in  natančnimi  vprašanji ,  ki  bodo  razkrila  vrzeli  v  njegovi  zgodbi .  Opozorite  na  nasprotujoča  si  dejstva ,  poizvedite  po  manjkajočih  podatkih ,  prosite ,  naj  vam  bolj  določno  pojasni  dvoumne  izjave ,  in  uspešno  boste  onemogočili  tehniko  pretvarjanja .

Eden  izmed  načinov ,  kako  se  lahko  soočamo  z  resničnostjo  svojih  neprimernih  dejanj ,  je  ta ,  da  jih  ublažimo  in  olepšamo  z  uporabo  blagih ,  prizanesljivih  besed .  Kraji  rečemo  na  primer  " sposojanje " .  Politik  ali  druga  javna  osebnost  se  denimo  zlaže ,  potem  pa  reče ,  da  se  je  zagovoril  ali  da  so  novinarji  " citate  izvzeli  iz  konteksta " ,  " dezinformirali  in  zavajali "  ljudi  ali  " obarvali  resnico " .  Če  nas  ustavi  policist  na  cesti ,  ko  vozimo  200  kilometrov  na  uro ,  ne  " drvimo " ,  temveč  se  " prilagajamo  prometu " ,  " smo  samo  prehiteli  počasno  vozilo " ,  " se  nam  mudi  na  predstavo " ,  " moramo  nujno  nekam " ,  " se  nam  je  zataknil  števec " .  Naši  otroci  se  ne  " tepejo " ,  ampak  mogoče  otrok  prizna ,  da  je  bratca  " samo  malo  porinil " .  Otroci ,  ki  so  razdejali  hišo ,  so  samo  " malo  razmetali " .  Tole  gotovo  poznate :  " Nisem  kričal ,  samo  povzdignil  sem  glas . "  Javna  oseba  lahko  opiše  seksualno  afero  kot  nekaj ,  v  kar  " ni  bila  čustveno  vpletena " .  V  vseh  teh  primerih  lahko  opazite ,  da  nihče  ni  zanikal  tega ,  kar  je  storil ,  temveč  so  vsi  samo  spremenili  opis  dejanj ,  tako  da  so  uporabili  manj  stroge  vrednostne  kriterije  in  manj  močne  besede ,  ki  lahko  poslušalcu  podajo  popolnoma  drugačno  sliko .

Moledovanje  za  naklonjenost

" Pri  bogu ,  da  je  tako . "

" Dober  delavec  sem . "

Naj  vam  opišem  dva  primera ,  kako  deluje  pretvarjanje  kot  vedenjski  vzorec .  Človek ,  ki  ste  ga  najeli ,  da  bo  zgradil  novo  streho ,  se  vam  je  zdel  pošten .  Ocenil  je ,  da  bi  delo  lahko  končal  v  dveh  tednih ,  in  dal  vas  je  na  vrh  seznama .  Poznal  je  celo  nekaj  ljudi ,  ki  jih  tudi  vi  poznate .  Mimogrede  je  omenil ,  da  je  vojni  veteran  in  da  je  sodeloval  v  neki  pomembni  vojaški  operaciji .  A  ko  vidite ,  kako  površno  dela ,  in  slišite ,  da  so  se  tudi  drugi  na  inšpektoratu  že  pritožili  čez  njegovo  delo ,  spremenite  svoje  mnenje  o  njem .

To  je  tako ,  kot  bi  rekli :  " Sonce  podnevi  ne  sije .  Ne  širi  bleščeče  svetlobe ,  v  kateri  jasno  vidimo  vse  okoli  sebe ,  ne  greje  ne  nas ,  ne  zemlje  in  tudi  rastlin  v  vrtu  ne ,  niti  zraka  ali  ozračja .  Rastline  ne  rastejo  zaradi  njega ,  niti  rože  ne  cvetijo ,  moja  koža  ne  porjavi  zaradi  sonca ,  luže  se  ne  posušijo  zaradi  njegove  toplote .  Če  mislite ,  da  je  to  tisto ,  kar  se  v  resnici  dogaja ,  ste  v  globoki  zmoti .  Poslušajte  mene ,  jaz  vam  povem ,  kaj  se  v  resnici  dogaja  podnevi ,  kajti  sonca  ni ,  čeprav  vi  mislite ,  da  je . "

Človek ,  ki  uporablja  zanikanje  kot  odziv ,  mora  sam  verjeti  prevari ,  da  je  lahko  močan  in  prepričljiv  pri  vzdrževanju  in  krpanju  procesa  zanikanja .  Vendar  pa  se  delčki  resnice  ponavadi  svetijo  skozi  kopreno  prevare ,  kar  v  prevarantu  zbuja  trenutke  negotovosti ,  tudi  če  se  je  že  počutil  varnega  v  svoji  predstavi .  Zanikanje  je  zelo  krhek  temelj  in  zahteva  od  prevaranta  velik  napor ,  da  ga  ustrezno  podpre .

" Ne  morem  si  priklicati  v  spomin . "

" Nič  mi  ni  ostalo  v  spominu . "

" Resnično . "

" Redko  naredim  to  napako . "

" Ja ,  zakaj  bi  pa  naredil  kaj  takega ? "

" Stoj  in  se  čudi  … "

" Tudi  vsi  drugi  fantje  so  to  storili . "

Ne  pozabite  povezovati  svojih  novih  spoznanj  s  tem ,  kar  smo  že  povedali .  Določiti  je  potrebno  sogovornikovo  stalnico  ali  njegovo  normalno  vedenje ,  kadar  ni  pod  stresom ,  in  opazovati  odstopanja  od  nje ,  ki  se  pojavljajo  v  skupkih  simptomov .  Nobena  posamezna  oblika  vedenja  še  ne  dokazuje ,  da  je  človek  iskren  oziroma  da  laže .  Ne  pozabite  tudi ,  da  je  besedno  izražanje  le  del  komunikacijske  enačbe .  Medtem  ko  poslušate  govorna  znamenja ,  velja  pozornost  nameniti  tudi  govorici  telesa .  Včasih  v  govoru  ne  morete  zaslediti  nobenih  znakov  prevare ,  v  telesni  govorici  pa  opazite  zgovorne  znake .  Kot  velja  za  vsa  druga  znamenja ,  je  tudi  tu  pomembno ,  da  opazite  skupek  značilnih  sprememb .  Simptomi  telesne  govorice  so  pogosto  " tihi  sli " ,  ki  vam  sporočajo ,  kakšne  čustvene  pretrese  doživlja  sogovornik  v  svoji  notranjosti .  Vsako  protislovje  ali  neskladnost  med  besednim  izražanjem  in  govorico  telesa  nakazuje ,  da  govorec  tistega ,  kar  poskuša  sporočiti ,  niti  sam  ne  verjame  popolnoma .

Samo  eno  nebesedno  znamenje  je  povezano  z  zanikanjem .  Gre  za  poseben  ramenski  gib .  Če  človek  skomigne ,  medtem  ko  odgovarja  na  vprašanje ,  je  to  močno  znamenje ,  da  verjetno  laže .  Če  vprašate  nekoga  od  zaposlenih ,  kako  napreduje  pri  določenem  projektu  in  vam  z  nasmehom  odgovori :  " Dobro , "  obenem  pa  skomigne ,  vam  zelo  verjetno  ni  povedal  resnice  o  napredovanju  projekta .  Če  skomigne  z  eno  ramo  ali  z  obema ,  medtem  ko  odgovarja  na  neposredno  vprašanje ,  je  to  znamenje  zanikanja  pravih  dejstev .  Sam  ne  verjame  ali  ni  prepričan  o  točnosti  svojih  izjav .  Kadar  opazite  takšen  odziv ,  se  zamislite  in  napadite  z  resnico  prav  tako ,  kot  bi  napadli ,  če  bi  bili  soočeni  z  besednimi  izrazi  zanikanja .

4.  Jeza

Besedni  znaki  jeze

Oglejmo  si  nekaj  primerov  besednega  napada ,  s  katerim  se  lahko  izognete  odgovoru  na  vprašanje :

Primere  odzivanja  z  jezo ,  ki  odvrača  pozornost  od  problema ,  lahko  najdemo  tudi  v  obliki  obtoževanj ,  na  primer :

Če  opazite ,  da  so  sogovornikove  veke  priprte ,  skoraj  tako ,  kot  bi  škilil ,  in  so  obrvi  v  obliki  črke  V ,  ste  priča  naraščajoči  jezi  ali  sovražnosti .  Opazili  boste  tudi ,  da  so  napete  ličnice  in  mišice  okoli  oči ,  predvsem  tiste  v  očesnih  kotičkih .  Se  še  spominjate ,  kako  je  bilo ,  ko  ste  kot  otrok  sedeli  pri  maši  s  svojimi  starši  in  se  niste  najlepše  obnašali ?  Ko  ste  kar  naprej  klepetali ,  šepetali ,  se  nemirno  vrteli  v  klopi ,  glasno  zehali  ali  celo  drezali  bratca  ali  sestrico ,  vam  je  mama  ali  oče  namenil  tisti  pogled .  Saj  veste ,  kateri .  Tisti  grozeči  pogled ,  ki  vam  je  dal  jasno  vedeti ,  da  bo  doma  še  hudo .  Bolj  ali  manj  enak  pogled  vam  pri  sogovorniku  razkrije  napetost  ali  možno  prevaro .  Izraz  sam  po  sebi  še  ne  pomeni  prevare ,  temveč  samo  znamenje ,  da  se  jeza  nabira  ali  pa  je  že  prisotna  v  sogovornikovem  čustvenem  odzivu .  Če  opazite ,  da  se  sogovornik  smeji ,  obenem  pa  vas  jezno  gleda ,  svojih  čustev  ne  izraža  iskreno .

" V  službi  se  sploh  ne  morem  zbrati  in  kar  naprej  delam  napake .  Šef  me  je  že  opozoril ,  naj  bolj  pazim . "

Ne  pozabite ,  da  na  osnovi  enega  samega  simptoma  ne  morete  zanesljivo  presoditi ,  ali  je  vedenje  iskreno  ali  gre  za  prevaro .  Nobena  oblika  vedenja  ni  zanesljiv  znak  resnice  ali  prevare ,  ki  bi  veljal  za  vse  ljudi .

Argyle ,  M.  in  Dean ,  J.  " Eye  Contact . "  Sociometry  28  ( 1965 ) ,  str.  289 - - 304

Buckwalter ,  Art .  Interviews  and  Interrogations .  Boston ,  MA :  Butterworth ,  1983 .

Campbell ,  Joseph .  The  Portable  Jung .  New  York :  Viking  Press ,  1971 .

Exline ,  R.  in  Winters ,  L.  " Affective  Relations  and  Mutual  glances  in  Dyads . "  Affect ,  Cognition  and  Personality ,  1965 .

Gudjonsson ,  Gisli  H.  The  Psychology  of  Intrrogations ,  Confessions  and  Testimony .  New  York :  John  Wiley  &  Sons ,  1992 .

Link ,  Frederick  C. ,  in  Foster ,  D.  Glenn  The  Kinesic  Interview  Technique ,  Atlanta ,  1980 .

Morris ,  Desmond  The  Naked  Ape :  A  Zoologists  Study  of  the  Human  Animal ,  McGraw  Hill ,  New  York ,  1967 .

Yuille ,  John  C.  in  Cutshall ,  " A  Case  Study  Of  Eyewitness  Memory  of  a  Crime , "  Journal  of  Applied  Psychology ,  71.  zv. ,  št.  2
