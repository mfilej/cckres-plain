 
DN  1311

Dež  v  naši  ulici  nikoli  ne  neha  padati .  Vedno  slišim  škrebljanje  po  šipah ,  topotanje  kapljic  po  asfaltu .  Dan  za  dnem  in  noč  za  nočjo  dež  pere  velike  liste  skrivenčenega  oreha ,  ki  ga  vidim  skozi  okno  svoje  sobe .  Lahko  sije  sonce ,  pa  bo  vseeno  deževalo .  Voda  reže  svetlobo  v  nenavadne  barve  in  sosedov  mulec  se  hvali ,  da  je  konzerviral  mavrico .  Če  pa  že  ne  pada  zunaj ,  pada  v  hišah .  Mama  sosedovega  mulca  vsak  večer  sedi  na  terasi  in  kadi  cigareto  ter  joka ,  debele  solze  ji  kapljajo  na  predpasnik  in  nos  ji  zateče  in  se  obarva  rožnato .  Na  mizici  ima  postavljeno  fotografijo ,  ne  vem ,  kdo  ali  kaj  je  na  njej .  Komarji  jo  obletavajo ,  ampak  se  ne  zmeni  zanje ,  samo  joka .  Po  suhi  koži  na  rokah  je  vsa  opikana .  Kaplje  znoja  ji  tečejo  med  obrvmi ,  na  koncu  nosa  se  združijo  s  smrkljem .  Zvečer  vedno  odnesem  smeti  in  ji  namenim  kakšno  prijazno  besedo ;  ona  mi  ne  odgovori ,  ampak  zdi  se  mi ,  da  se  počuti  bolje .  Potem  se  naslonim  na  ograjo  in  prižgem  cigareto ,  skupaj  strmiva ,  ona  skozi  solzno  zaveso  v  fotografijo  na  mizi ,  jaz  pa  malce  naprej ,  v  nizko  opečno  hišo  Svetlane .  Nerad  se  vrnem  noter ,  in  šele  ko  soseda  postane  samo  tleča  lučka  cigarete  in  ko  slišim  škripajoč  zvok  komarnika  in  loput  terasnih  vrat ,  je  res  čas  za  odhod .  V  hiši  je  čisto  tiho .  Oče  molči  vedno ,  ko  potrebujem  glas .  Iz  tišine  znam  razbrati  jezo ,  žalost ,  skrb ,  obup .  Morda  je  v  tišini  kdaj  skrito  tudi  veselje ,  ampak  jaz  ga  ne  znam  razbrati .  Zato  se  spravim  nad  umazano  posodo  in  ropotam  in  škropim  vodo  po  kuhinji ,  skozi  okno  pa  ne  vidim  dosti ,  kajti  steklo  je  nagrbančeno  in  motno ,  in  tako  vedno ,  ko  pomivam  posodo ,  dežuje .  Ponoči  se  mi  majica  zaradi  vlage  lepi  na  telo .  Komarji  najdejo  pot  skozi  vsako  odprtino  in  njihovo  brenčanje  in  pikanje  me

nasmeh  in  globoko  je  zadihala  in  se  zasmejala .  Planila  je  s  stola ,  vsa  zmedena ,  in  ni  vedela ,  kaj  naj  počne .  Nato  je  stekla  čez  verando  in  mimo  kostanja  in  vedel  sem ,  da  gre  v  gozd .  Malce  sem  goljufal ,  kajti  nekatere  spomine  sem  zadržal  zase .  Tiste  grde ,  pa  tudi  nekaj  lepih .  In  pustil  sem  ji  malce  sebe .  Kot  otrok  spominov  tako  ali  tako  ne  morem  živeti  drugje  kot  v  ljudeh .  Svetlano  sem  našel  na  travniku ,  kako  je  bosa  cepetala  po  podrasti  in  se  smejala .  Nasmehnil  sem  se  tudi  sam ,  jo  pogledal  še  zadnjič  in  se  izgubil  v  njenih  očeh .
