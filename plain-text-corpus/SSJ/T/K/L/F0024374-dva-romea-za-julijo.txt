 
» Je  to  res ? «  sem  jo  zgroženo  vprašala  in  se  takoj  začela  ovohavati .  Sofija  pa  se  je  gromko  zasmejala .  » Česa  tako  naivnega ,  kot  si  ti ,  svet  še  ni  videl .  Ne ,  nisi  še  našla  moškega ,  ker  si  preveč  naivna ,  če  smo  natančni ,  preveč  nezrela .  Pa  se  je  okrog  tebe  res  vrtelo  že  dosti  fantov . «  Na  to  sem  hotela  nekaj  odvrniti .  Sofija  pa  je  zamahnila  z  roko :  » Zdaj  me  pa  nehaj  živcirati .  Najprej  si  moram  oddahniti  od  vsega  tega  stresa ,  nato  pa  bom  na  preži  zate . «  » Samo  poskusi ,  Sofija ! «  sem  rekla .  » Tvoji  dosedanji  poskusi ,  da  bi  me  s  kom  spečala ,  so  bili  dovolj  grozljivi .  Če  samo  pomislim  na  tiste  tipe ,  ki  si  mi  jih  že  obesila  za  vrat ,  mi  je  še  zdaj  slabo . «  » Saj  vidim , «  je  rekla  Sofija .  » Preprosto  še  nisi  tako  daleč . «  » Zakaj  si  pa  ti ? «  sem  jo  vprašala  in  legla  na  ležalnik  poleg  njenega .  » Ker  sem  Italijanka , «  je  pojasnila .  » Pri  nas  se  že  vsak  dojenček  rodi  z  velikimi  čustvi .  Pri  vas  pa  je  treba  zraven  dostaviti  še  sliko ,  kako  to  gre . «  » Ti  si  ena  slika , «  sem  rekla .  » Kako  si  ravnokar  odpravila  Roka  in  zdaj  poležavaš  tukaj  na  naših  ležalnikih .  Res  se  čudim ,  da  Rok  ni  zganjal  večjega  teatra . «  » Ko  sva  že  ravno  pri  teatru , «  je  zamrmrala  Sofija .  » Tam  je  zdaj  en  božanski  tip .  Pravzaprav  sta  dva ,  vendar  je  eden  vsekakor  veliko  prestar .  Že  dvaintrideset  jih  ima .  Drugi  pa  je  . . .  Ah ,  Erika  . . . ! «  » Kakšna  tipa ? «  sem  radovedno  vprašala .  Sofija  pa  mi  ni  odgovorila ,  ker  je  zaspala .

Res  so  nastopili  nori  časi ,  in  to  točno  na  moj  rojstni  dan .  Sedeli  smo  pri  nas  na  vrtu  in  praznovali .  Sofija  je  nenadoma  začela  spet  opevati  tista  dva  tipa  iz  gledališča ,  o  katerih  mi  je  že  pred  kratkim  pripovedovala .  » Prvi  je  režiser  in  tukaj  pripravlja  predstavo  Agnes  Bernauer  –  ampak  ta  je  že  prastar .  Drugi ,  igralec ,  je  pa  res  hudo  lep . «  Grozljivo  je  zavijala  s  svojimi  temnimi  očmi .  » Lase  ima  kot  Johnny  Depp ,  nor  obraz ,  pa  tako  ritko  … «  » Moraš  res  vedno  preverjati ,  kakšno  rit  imajo  fantje ? «  Sofijin  brat  Antonio  je  jezno  zmajeval  z  glavo .  » Tvoje  že  ne  bom  gledala , «  mu  je  zabrusila  Sofija  in  zavzdihnila .  » Ti  je  namreč  sploh  nimaš . «  » Zato  imaš  pa  ti  toliko  večjo , «  je  prav  tako  zavzdihnil  Antonio  in  se  žalostno  ozrl  proti  stropu .  Medtem  ko  je  moja  draga  prijateljica  s  pogledi  prebadala  svojega  brata ,  so  drugi  planili  v  smeh .  Skoraj  vsi  so  prišli .  Kornelija ,  Patricija ,  moj  nepogrešljivi  Marko ,  Rok ,  Berti ,  Kostas ,  Fred ,  Sofija  in  seveda  Antonio ,  pa  še  nekaj  sošolcev .  Pojedli  smo  že  skoraj  vso  torto  in  ravno  premišljevali ,  kaj  bi  počeli  zvečer .  Fred ,  eden  izmed  fantov  iz  Antonije26

Vsi ,  razen  Freda  in  Sofije ,  so  planili  v  smeh .  Toda  mene  je  smeh  hitro  minil .  Tista  dva  na  drugi  strani  ceste  sta  ves  čas  z  zanimanjem  pogledovala  proti  nam ,  in  stavila  bi ,  da  je  eden  izmed  njiju  gledal  prav  mene .  Pogledal  me  je ,  kakor  me  še  nikdar  ni  pogledal  noben  moški .  Res ,  srčni  napad ,  kakor  se  je  Sofiji  očitno  ravnokar  dogajalo  zaradi  onega  drugega .  Celo  pomahal  je ,  in  to  samo  meni ,  in  nato  odšel  dalje .  Srce  mi  je  nenadoma  divje  razbijalo .  Jezik  se  mi  je  lepil  na  nebo  in  tudi  noge  so  se  mi  tresle .  Ob  tem  pa  tisti  moški  na  drugi  strani  ceste  na  prvi  pogled  sploh  ni  bil  tako  lep  in  je  bil  gotovo  veliko  starejši  od  mene .  Bil  je  le  srednje  velik ,  toda  imel  je  prav  poseben  obraz .  Zelo  možat ,  a  še  vedno  mladosten  in  topel .  Najbolj  vpadljive  so  bile  njegove  sijoče  oči .  Takšnih  oči  še  nikdar  nisem  videla .  Takoj  so  mi  sedle  v  srce  in  prvič  v  življenju  sem  občutila  nekaj  podobnega  pravi  bolečini .  Toda  bolečina  je  bila  nenavadno  sladka ,  pa  čeprav  se  je  počasi  širila  od  srca  proti  glavi .  » Kakšen  se  ti  zdi ,  Erika ? «  je  tedaj  zastokala  Sofija .  Jaz  pa  sem  mehanično  vprašala :  » Kdo ? «  » Ramon ,  seveda , «  je  zažvrgolela  Sofija .  » Ali  pa  misliš ,  da  mi  je  všeč  tisti  dinozaver  Philippe ?  Ta  tip  jih  ima  vendar  že  dvaintrideset . «  Ničesar  ji  nisem  odgovorila  in  si  ogledala  tudi  Ramona .  » ' Obraz  kakor  iz  nakupovalnega  kataloga , '  bi  gotovo  posmehljivo  rekla  moja  mama .  Lep ,  ampak  plitek .  Temno  blond ,  športen  in  velik . «  » To  ni  bilo  naključje ,  Erika ,  prisežem , «  je  rekla  Sofija  in  ob  tem  skoraj  škilila  od  sreče .  » Ravnokar  sem  vam  pri30

» Jo  pa  daj  kakšnemu  skrbniku ,  na  primer  Kostasu , «  je  predlagal  Antonio .  » Saj  te  poznam .  Od  mene  dobiš  najboljši  nasvet ,  jaz  pa  svoj  živi  dan  ne  bom  videl  vstopnice . «  Sofija  je  vstopnico  res  zaupala  Kostasu ,  in  Antonio  ji  je  povedal  svoj  » stoodstotni  nasvet « .  » V  Mestnem  gledališču  pravkar  uprizarjajo  igro ,  v  kateri  naj  bi  igrali  samo  mladi .  Gre  za  pobudo  Ministrstva  za  kulturo  za  spodbujanje  umetniškega  podmladka .  Iščejo  ljudi .  Lahko  se  prijaviš  in  potem  gledaš  tega  Ramona  vsak  dan .  Lahko  ga  osvajaš ,  kolikor  hočeš ,  in  če  je  res  tako  nor ,  kakor  ga  opisuješ ,  bo  morda  celo  delovalo  in  se  bo  zatreskal  vate . «  » Tudi  sama  vem ,  da  iščejo  ljudi . «  Sofija  je  besno  zavila  z  očmi .  » Jaz  pa  nisem  vedela , «  sem  mu  vznemirjeno  rekla .  » Kdo  pa  režira ? «  sem  vprašala ,  srce  pa  mi  je  divje  razbijalo .  » Mogoče  tisti  Philippe ? «  » Ne ,  on  pripravlja  uprizoritev  Agnes  Bernauer  na  velikem  odru  Narodnega  gledališča . «  Tudi  Marko  je  bil  na  tekočem .  » Menda  bo  to  neverjetna  uprizoritev .  Največji  zvezdniki ,  kup  denarja  in  še  več  medijev . «  » Sranje , «  je  zaklela  Sofija ,  ki  je  bila  popolnoma  besna ,  da  se  tega  ni  domislila  sama .  Vzvišeno  je  rekla :  » To  pa  res  ni  bil  nikakršen  nasvet ,  hej .  Kar  priznaj . «  Vendar  je  Kostas  odkimal  in  Sofija  je  šla  spet  v  boj .  » Takoj  mi  daj  vstopnico ,  Helenca ! «  Kostas  se  je  z  vsemi  štirimi  branil ,  seveda  tudi  zato ,  ker  ga  je  Sofija  spet  zbadala  s  tem  vzdevkom .  Naj  ga  je  še

Sofija  je  bila  res  v  formi .  To  je  dokazala  že  naslednjega  popoldneva ,  ko  smo  imeli  prvo  vajo .  Režiserka  Margret  je  bila  na  svojem  mestu ,  Ramon  prav  tako ,  Philippa  pa  ni  bilo .  Bila  sem  precej  razočarana ,  hkrati  pa  mi  je  tudi  odleglo .  Obe  s  Sofijo  pa  sva  bili  nemalo  začudeni ,  ko  se  nama  je  nenadoma  do  ušes  nasmejan  približal  Marko .  Skupaj  s  še  nekaj  fanti  z  naše  gimnazije  je  bil  na  avdiciji  že  pred  nekaj  dnevi  in  so  ga  sprejeli .  Prav  nesramno  vesel  je  bil ,  da  naju  je  tako  presenetil ,  mene  pa  je  to  vendarle  nekoliko  motilo ,  kar  sem  mu  tudi  precej  grdo  dala  vedeti .  Sofija  pa  mu  je  veselo  zaklicala :  » Hej ,  saj  nas  je  že  za  celo  stranko , «  in  ga  nato  zelo  dramatično  poljubila  na  lice .  » Kot  veste ,  bomo  igrali  Romea  in  Julijo , «  je  pojasnila  Margret ,  Ramon  pa  je  ubogljivo  začel  deliti  knjižice  z  besedili .  Dramo  sem  že  nekajkrat  prebrala  in  ravno  pred  nekaj  tedni  na  DVD-ju  videla  še  precej  slabo  hollywoodsko  filmsko  različico .  » Joj , «  je  zastokala  Sofija .  Oči  so  se  ji  zasvetile  in  zašepetala  mi  je :  » Julija  je  izmed  vseh  vlog  najbolj  italijanska ,  kar  jih  je . «  » Od  kod  pa  ti  to  veš ? «  sem  jo  vprašala .

Nato  me  je  poljubila  in  odšla  dol .  Jaz  pa  sem  se  vrnila  k  Ramonu .  Ta  se  je  spet  nekoliko  bolj  razkril  in  se  začudil  šele ,  ko  je  videl ,  da  sem  čisto  objokana .  Verjetno  pa  je  mislil ,  da  jokam  od  sreče ,  in  mi  zato  vabljivo  pomignil .  Odločno  sem  se  branila  in  rekla :  » Se  vidiva  na  vaji . «  Razočarano  me  je  pogledal ,  jaz  pa  sem  hitro  pristavila :  » Sofija  ne  sme  nikdar  izvedeti ,  slišiš ?  Nikdar . «  Takoj  je  prikimal  in  tiho  pristavil :  » Pa  Margret  tudi  ne ,  prosim . «  » So  torej  govorice  vendarle  resnične ? «  sem  zgroženo  vprašala .  » Ja ,  nekaj  je  na  tem . «  Nenadoma  je  deloval  zelo  nečimrno  in  samoljubno .  » To  je  pač  logična  posledica  tega ,  če  delaš  skupaj  z  lepimi  ženskami . «  » Če  bi  vedela ,  da  je  res ,  te  nikdar  ne  bi  spustila  sem  noter . «  Ponovno  sem  začela  jokati .  » Zaradi  tebe  bom  izgubila  najboljšo  prijateljico . «  » Saj  ne  bo  ničesar  izvedela , «  je  rekel ,  prestrašen  zaradi  mojega  izbruha .  » Seveda  bo , «  sem  mu  po  krivici  očitala .  » Ker  boš  Margret  na  nos  nesel  še  toplo  novico  o  svoji  naporni  noči  s  šolarko ,  ona  pa  bo  gotovo  poskrbela  za  to ,  da  se  bo  novica  razširila . «  » Kakšno  mnenje  pa  imaš  o  meni ,  Erika ? «  Ramonov  glas  je  bil  nenadoma  zarotniški .  » Pred  tremi  meseci ,  ko  se  je  začelo  to  z  Margret ,  vendar  nisem  mogel  vedeti ,  da  se  bo  nekega  dne  zgodilo  nekaj  med  nama .  Poleg  tega  je  pomembno  le  to ,  da  je  bilo  lepo .  In  bilo  je  lepo ,  ni  tako ? «

» Še  kar , «  sem  rekla  precej  nataknjeno ,  nenadoma  pa  sem  iz  čiste  maščevalnosti  dodala  Sofijino  izjavo :  » Tako  kot  zobozdravnik ,  samo  nižje . «  Ramon  me  je  pogledal  tako  osuplo  kot  takrat  ubogi  Rok  Sofijo .  In  ko  je  po  številnih  besedah  in  vedno  novih  poskusih ,  da  bi  me  znova  spravil  v  posteljo ,  naposled  zmajal  z  glavo  in  precej  zmeden  odšel ,  sem  preprosto  ponovno  legla  v  posteljo .  Pol  dopoldneva  sem  morala  jokati ,  pri  čemer  sem  izmenično  mislila  na  Sofijo  in  na  Philippa .  Medtem  pa  je  od  časa  do  časa  zazvonil  telefon ,  vendar  se  nisem  oglasila .  Ko  sem  se  četrto  uro  končno  pojavila  v  šoli ,  me  je  Sofija  že  pričakovala  s  precej  živčnim  pogledom .  » Že  štirikrat  sem  te  poklicala ,  zakaj  se  ne  oglašaš ? «  » Čudno  … «  sem  se  začudila  in  potegnila  telefon  iz  torbe .  » Verjetno  sem  preslišala . «  » Kot  vedno , «  se  je  razburila .  » Hotela  sem  že  poklicati  v  bolnico  ali  na  policijo . «  » Mami ,  živa  sem , «  sem  ji  rekla .  Vendar  je  nisem  mogla  kar  tako  pomiriti ,  saj  me  je  še  kar  naprej  preiskujoče  pogledovala  od  strani .  » Kaj  pa  tako  gledaš ? «  sem  jo  naposled  vprašala .  » Danes  je  na  tebi  nekaj  drugače , «  je  odvrnila .  » Nekaj  notranjega . «  » Zunanjega  bi  bilo  bolj  pravilno ,  ker  sem  se  enkrat  za  spremembo  res  temeljito  oprhala , «  sem  pojasnila ,  Sofija  pa  se  je  na  ves  glas  zasmejala .  Seveda  se  je  že  kmalu  po

» Prav  imaš ,  oportunist  sem , «  je  nenadoma  rekel  Ramon .  » Toda  mislim ,  da  je  to  skoraj  vsak  igralec  na  začetku  svoje  kariere .  Seveda  bi  moral  reči  Margret :  ' Nehaj  biti  tako  strupena .  Ljubim  Eriko . ' «  » In  zakaj  tega  ne  rečeš ? «  sem  ga  vzvišeno  vprašala  in  nato  kar  sama  odgovorila :  » Ker  ni  res . «  » Pa  je , «  je  rekel  nekoliko  kljubovalno ,  » ljubim  te . «  » Moj  bog , «  sem  glasno  vzkliknila  in  precej  zbadljivo  nadaljevala :  » Jaz  pa  sem  vedno  mislila ,  da  k  ljubezni  spada  tudi  kanček  poguma .  Kadar  mi  gre  za  življenje ,  bi  moral  biti  moj  ognjeviti  ljubimec  takoj  ob  meni  in  me  rešiti . «  » Saj  bi  to  tudi  storil , «  je  prepričano  rekel .  » Toda  Margret  mi  pravkar  streže  po  življenju ,  ti  borec  za  pravo  in  pravičnost .  Ali  tega  morda  še  nisi  opazil ? «  » Je  kdaj  rekla  kaj  podobnega ? «  je  zajecljal .  » Ne ,  ni .  Ampak  takšne  krivice  pač  ne  morem  več  prenašati , «  sem  obupano  rekla .  » Le  kaj  je  vredno  vse  skupaj ,  če  ti  spletkarska ,  ljubosumna  ženska  vse  uniči ? «  » Tudi  ti  si  njej  kar  nekaj  uničila , «  je  obotavljivo  rekel ,  » morda  bi  morala  upoštevati  tudi  to . «  » Jaz  pa  mislim ,  da  bo  najbolje ,  če  se  ti  zdajle  pobereš , «  sem  mu  rekla  povsem  na  robu  živčnega  zloma  in  padla  na  posteljo .  In  kaj  je  naredil ?  Preprosto  se  je  zavalil  poleg  mene  in  me  opazoval  z  velikimi ,  poželjivimi  očmi .  » Zakaj  ne  greš ? «  sem  ga  vprašala .  » Dajmo ,  pojdi . «  On  pa  je  odkimal  in  rekel :  » Ne ,  Erika ,  ne  bom  odšel ,  temveč  ostal . «  » In  kaj  še  iščeš  tukaj ? «

» Spal  bom  s  teboj , «  je  tiho  rekel .  » Nočem ,  da  je  konec .  Tako  lepo  je  bilo  zadnjič  s  teboj . «  » Zate  že  mogoče , «  sem  ga  oštela .  » Zate  je  verjetno  zelo  prijetno ,  da  se  najprej  tukaj  mečkaš  z  menoj ,  potem  pa  odplaziš  nazaj  k  Margret .  Kar  pozabi !  Jaz  nisem  za  takšne  stvari . «  » Odkar  sem  spal  s  teboj ,  nisem  niti  enkrat  več  spal  z  Margret , «  je  prisegel .  » Res  mi  moraš  verjeti ,  Erika . «  Pozorno  me  je  opazoval .  » In  če  ti  je  res  toliko  do  tega ,  lahko  jutri  pred  vso  ekipo  povem ,  da  te  ljubim . «  » To  bi  naredil ? «  sem  osuplo  vprašala .  In  neverjetno  odločno  je  rekel :  » Boš  videla ,  da  bom ,  Erika . «  Tako  presenečena  sem  bila  nad  Ramonovo  ljubezensko  izjavo ,  da  sem  –  čeprav  ga  sploh  nisem  ljubila  in  so  mi  misli  bolj  kot  kdaj  prej  uhajale  k  Philippu  –  dobila  občutek ,  kakor  da  ga  moram  nagraditi .  Nagradila  sem  ga ,  in  če  sem  iskrena ,  je  tudi  on  nagradil  mene .  Že  čez  dve  minuti  sem  bila  popolnoma  slečena ,  on  pa  tudi .  Strastno  sva  se  ljubila  več  ur .  Tokrat  je  bilo  veliko  bolje  kot  prvič ,  saj  sem  tokrat  res  občutila  močno  poželenje .  Prežemala  pa  me  je  tudi  žalost ,  da  ni  Philippe  tisti ,  čigar  nežnost  in  telo  tako  močno  čutim  in  v  tem  uživam .  Misel  na  ubogo  Sofijo  sem  preprosto  potlačila ,  kakor  pač  potlačiš  zoprno  misel .  Danes  preprosto  nisem  hotela  razmišljati  o  tem .  Bom  že  jutri .  Toda  ni  še  bilo  jutro .  Vendar  je  napočilo  prej ,  kot  bi  si  človek  mislil .  Po  tako

nekdaj  najpomembnejše .  Seveda  pa  tudi  ni  bilo  kar  tako ,  da  si  imel  in  vodil  takšno  podjetje .  Pivovarna  je  že  nekaj  stoletij  v  zasebni  lasti  in  je  res  nekaj  posebnega .  Vsakdo  nas  pozna  in  pije  naše  pivo .  Zvečer  ljudje  sedijo  pred  našo  staro  veliko  pivsko  kletjo  pod  pivovarno .  Jejo  in  pijejo  in  se  veselijo  življenja .  Tudi  mi ,  vsa  ekipa  Romea  in  Julije  smo  bili  po  vajah  že  nekajkrat  tam .  Jaz  pa  sem  tudi  že  pogosto  opazila ,  da  takšna  lastnina ,  pa  čeprav  tega  nihče  ne  prizna ,  iz  tebe  vendar  naredi  nekaj  posebnega .  Saj  ni  rečeno ,  da  boš  postal  bolj  vzvišen  ali  ponosen .  Ne ,  postaneš  nekoliko  bolj  pomemben  in  samozavesten .  Ko  so  moje  sošolke  med  poletnimi  počitnicami  delale  v  naši  pivovarni ,  sem  bila  sicer  z  njimi ,  vendar  le  za  šalo  in  ker  bi  mi  bilo  sami  dolgčas .  Druge  pa  so  delale  za  denar  in  so  bile  na  koncu  presrečne ,  ko  jim  je  moj  zlati  očka  na  koncu  izplačal  še  nekaj  bankovcev  več ,  kot  je  bilo  dogovorjeno .  Meni  pa  ne ,  kar  mi  nikakor  ni  bilo  všeč .  Čim  dlje  sem  se  ukvarjala  z  gledališčem  in  vsemi  tistimi  čudovitimi  vlogami ,  tem  manj  sem  si  lahko  predstavljala ,  da  bi  se  nekega  dne  v  hlačah  z  naramnicami  nagibala  nad  ogromne  sode  za  varjenje  piva ,  merila  grenkobo  piva  ali  svoje  življenje  prebijala  ob  hektolitrih  prodanega  ali ,  kar  bi  bilo  še  huje ,  neprodanega  piva .  Moj  oče  pa  je  že  od  nekdaj  gojil  drugačne  upe .  Kakor  da  bi  vedel ,  da  se  mi  približuje  velika  kriza  in  bi  bilo  mogoče  še  vse  spremeniti .  Da  bi  imela  končno  mir  pred  njim ,  sem  ga  že  davno  pred  temi  zapleti  povabila ,  naj  se  preprosto  udeleži  ene  izmed  vaj .

» Vsi  vedo ,  kako  dobra  Julija  si , «  je  ponovno  poskusil .  » Saj  boš  imel  tudi  brez  mene  dovolj  oboževalk , «  sem  odločno  rekla ,  ker  se  mi  ni  več  ljubilo  nadaljevati  pogovora .  » Časopisi  so  gotovo  že  polni  člankov  o  tem  dogodku . «  » Le  majhen  članek  na  lokalni  strani  časopisa , «  je  precej  jezno  rekel .  » Glavni  dogodek  je  namreč  Agnes  Bernauer .  Celo  Klaus  Maria  Brandauer  naj  bi  menda  prišel ,  Peter  Zadek  pa  naj  bi  bil  že  tukaj . «  » Gotovo  bodo  malo  pokukali  tudi  k  vam , «  sem  ga  potolažila .  » In  ti  nemudoma  ponudili  še  kakšno  vlogo . «  » Šele  jutri  pridejo  v  gledališče ,  ko  bo  že  vsega  konec . «  » Ničesar  ne  bo  konec , «  sem  rekla  proti  svojemu  prepričanju  in  odložila ,  ker  sem  bila  vse  bolj  otožna .  Dan  je  mineval  grozljivo  počasi .  Poskusila  sem  se  zamotiti ,  vendar  zaman .  Misli  so  se  mi  vrtele  okrog  uprizoritve  drame  in  črvičilo  me  je  huje  kot  kdaj  prej ,  da  nisem  mogla  biti  del  tega .  Moja  mama  je  seveda  vedela ,  kako  se  počutim ,  in  je  s  takšno  ali  drugačno  pretvezo  vedno  znova  prihajala  v  mojo  sobo ,  dokler  mi  ni  prekipelo .  » Zdaj  je  pa  dovolj ,  mami .  Saj  bom  tudi  tako  prebolela . «  » O  tem  sem  prepričana , «  je  odgovorila ,  vendar  je  čez  pol  ure  spet  prišla .  Celo  moj  oče  je  prej  prišel  domov  in  nenadoma  začel  govoriti  o  nekem  avtu .  O  majhnem ,  toda  hitrem  avtu ,  ki  bi  si  ga  vsekakor  želel ,  če  bi  bil  tako  mlad  kot  jaz .  Takoj  sem  zavohala ,  da  tukaj  nekaj  smrdi .  Moj  oče  je  sicer  zagrizen  nasprotnik  razkošnih  daril .  Čeprav  imamo  veliko  denarja ,  nikdar  nisem  dobivala  dražjih  daril  kot  moje  sošolke .  To  bi  bilo  v  nasprotju  z  njegovimi  načeli .

» Si  že  končno  gotova ? «  je  zastokal  in  pokazal  na  uro .  » Saj  še  niti  začela  ni , «  je  vzvišeno  pojasnila  Sofija  in  odšla  v  eno  izmed  kabin .  Medtem  ko  je  Philippe  zaloputnil  z  vrati  in  odšel ,  sem  šla  na  drugo  stranišče .  » Si  videla , «  je  zvonko  zaklicala  Sofija  čez  predelno  steno .  » Še  na  stranišče  teka  za  teboj . «

» Salvatore  se  je  sredi  svojega  zadnjega  nagovora  sesedel  kot  slabo  postavljen  šotor .  Globoko  in  trdno  spi , «  nama  je  stvarno  pojasnila  in  ponovno  zaklenila  vrata  za  seboj .  » Gremo ? «  je  rekla .  » Kar  sama  pojdi , «  sem  ji  rekla .  » Kaj  pa  ti ? «  je  vprašala ,  čeprav  ni  bilo  mogoče  prezreti  tretje  osebe .  » K  Philippu  bom  šla , «  sem  odvrnila  in  ga  prijela  za  roko .  » Jaz  pa  k  Marku , «  je  zamrmrala  Sofija ,  ki  je  nekoliko  izgubila  ravnotežje ,  in  nato  odšla .  » Mimogrede ,  greš  tudi  k  Ramonu ! «  sem  zaklicala  za  njo .  » Zdaj  pa  le  glej ,  kako  se  ga  boš  znebila ! «  » Z  nekaj  brcami  bo  že  šlo , «  je  odvrnila  in  že  je  ni  bilo  več .  » Tudi  mene  se  boš  znebil  le  z  brcami , «  sem  rekla  Philippu .  Nasmehnil  se  je .  Nato  pa  me  je  povsem  tesno  in  strastno  prižel  k  sebi .  » Sama  si  tako  hotela ,  Erika . «  » Pa  še  kako  sem  hotela ,  Philippe , «  sem  srečno  odvrnila .

» Mesto ,  bogato  z  mladimi  talenti .  Belgijcu  Philippu  Trudeauju  je  uspelo  v  enkratnem ,  verjetno  še  nikdar  tako  silovitem  zamahu  v  najkrajšem  času  najti  nadomestilo  za  svojo  glavno  igralko  Juliane  van  Straat ,  ki  se  je  poškodovala .  V  svoji  impozantni  uprizoritvi  Agnes  Bernauer  je  naslovno  vlogo  zaupal  gimnazijki  Eriki  Stövesand  in  s  tem  dokazal ,  da  ima  neverjeten  instinkt .  Mlada ,  doslej  povsem  neznana  ženska  je  igrala  tako  prepričljivo ,  da  od  navdušenja  ni  norelo  le  občinstvo ,  temveč  je  ta  nenavadni  in  pomembni  gledališki  dogodek  napravil  velik  vtis  tudi  na  številne  strokovnjake ,  režiserje ,  igralce  in  novinarje . «  » Zdaj  pa  že  nehaj ,  Kostas , «  sem  ga  precej  odločno  prekinila .  Videti  je  bilo ,  kako  zelo  je  trpela  Sofija .  Vsa  sključena  je  sedela  na  svojem  mestu  in  gledala  skozi  okno .  » Kaj  je  že  bilo  z  drugimi  pomembnimi  igralkami ? «  je  zdaj  posmehljivo  navrgel  tisti  Fred ,  jaz  pa  sem  ga  v  trenutku  zabila :  » Drži  gobec ,  bednik . «  Kostas  pa  je  glasno  zaklical :  » Samo  malo ,  ljudje .  Sploh  še  nisem  končal . «  In  nato  je  bral  dalje :  » Vendar  tistega  dne  ni  debitirala  le  Erika  Stövesand .  Nase  je  opozoril  še  en  pomemben  talent .  V  uprizoritvi  Romea  in  Julije  na  mladinskem  odru  istega  gledališča  je  med  drugim  presenetila  sedemnajstletna  gimnazijka  Sofija  Montini  s  svojim  izjemnim  talentom .  V  vlogi  dojilje  je  privlačna  Nemka  italijanskih  korenin  spominjala  na  najboljše  tradicije  commedie  dell '  arte .  Režiser  Philippe  Trudeau  o  Sofiji :  ' Ko  sem  jo  doživljal  na  vajah ,  me  je  spominjala  na  izredne  Italijanke  iz  50-ih

da  tvegaš  nemogoče ,  s  svojim  izvrstnim  prvim  nastopom  na  velikem  odru ,  ki  se  bo  vpisal  v  gledališko  zgodovino .  In  kakšne  noči  so  to  bile  …  Toliko  nežnosti ,  lepote  in  strasti .  Vendar ,  moja  Erika ,  mora  to  postati  preteklost .  O  meni  lahko  ljudje  povejo  marsikaj  in  to  tudi  pogosto  počnejo .  Večinoma  imajo  celo  prav ,  le  eno  ni  res ,  namreč  to ,  da  sem  sebičen .  Vendar  bi  bil  sebičen ,  če  bi  Te  hotel  vezati  nase .  Nate  čaka  ves  prelepi  svet .  In  cela  vrsta  čudovitih  moških ,  ki  so  tudi  Tvojih  let  in  bolje  sodijo  k  Tebi  kot  jaz .  Poleg  tega  pa  moraš  najprej  končati  šolo .  Verjemi  mi ,  pa  čeprav  je  slišati  kot  nasvet  zaskrbljenega  očeta .  Zato ,  draga  moja  Erika ,  ne  bodi  preveč  žalostna .  Že  danes  bom  odšel ,  saj  sem  tako  nameraval .  Vsak  nadaljnji  dan  bi  le  še  povečal  žalost ,  Tvojo ,  pa  tudi  mojo .  Videla  boš ,  da  je  tako  prav .  Mislim  na  vse ,  kar  sva  doživela ,  in  vse  to  se  mi  zdi  kot  čudovit  sen ,  ki  pa  se ,  kakor  večina  sanj ,  lahko  izpolni  le  deloma .  Drugi  del  bo  ostal  sen .  In  prav  je  tako .  Kajti  le  kaj  bi  bili  brez  svojih  sanj .  Nekega  dne  se  bova  ponovno  srečala .  Prav  gotovo  pa  bom  slišal  o  Tebi .  O  Tvojih  uspehih ,  ki  jih  boš  dosegala .  Agnes  Bernauer  je  bila  le  začetek ,  ki  mu  bodo  sledili  še  mnogi  drugi .  In  tudi  Ti  boš  slišala  zame .  Nimam  namena ,  da  bi  šel  že  kar  v  pokoj ,  pa  čeprav  sem  v  primerjavi  s  Teboj  že  pošteno  star .  Dvaintrideset  jih  že  imam .  Kar  je  izredno  veliko  v  primerjavi  z  osemnajstimi ,  draga  moja .  Vedno  in  za  vse  čase  Tvoj  Philippe

» Kaj  pa  naj  jaz ? «  sem  vprašala  že  čisto  zmedena  od  bolečine .  » Enako ,  kakor  jaz  vedno  naredim  s  svojimi  fanti , «  mi  je  pojasnila  Sofija .  » Sploh  ne  poslušaj ,  kaj  ti  govorijo ,  vedno  delaj  samo  tisto ,  kar  se  tebi  zdi  prav . «  » In  kaj  bi  bilo  prav ? «  sem  obupano  vprašala .  » Da  si  bodisi  takoj  priskrbiš  novega  … «  » Ne ! «  sem  ogorčeno  zaklicala .  » Ali  pa ,  da  odideš  za  njim , «  je  nadaljevala  Sofija .  » Me  tako  slabo  poznaš ? «  sem  jo  oštela .  » Predobro , «  je  odvrnila  Sofija  in  me  nedolžno  pogledala .  Čeprav  je  bolečina  vrtala  vame  kot  vrtalni  stroj ,  sem  jo  ošvrknila :  » Prosim ,  prizanesi  mi  s  takšnimi  bednimi  predlogi .  Pet  dni  in  štiri  noči  sem  bila  brez  premora  z  njim ,  potem  pa  ti  takole  pobegne . «  » Ampak  nekaj  moraš  narediti ,  ljubica . «  Sofija  me  je  prižela  k  sebi .  » Jokati , «  sem  rekla  potrto  in  spet  so  se  mi  ulile  solze ,  ker  me  je  vse  tako  bolelo .  » No ,  prav ,  potem  bom  pa  še  jaz  jokala , «  je  rekla  moja  nora  prijateljica  ter  res  iskreno  in  potrto  zajokala  z  menoj .  » Le  zakaj  je  ta  Philippe  to  naredil ? «  je  naposled  rekla .  » Si  mogoče  preveč  zahtevala  od  njega ?  Konec  koncev  ni  več  najmlajši . «  Zasmejala  se  je .  » Ah ,  Sofija , «  sem  rekla  že  nekoliko  potolažena  zaradi  njenih  preprostih ,  a  vendar  vedno  tako  neverjetnih  domislic .  Nato  pa  sem  ponovno  obupala .
