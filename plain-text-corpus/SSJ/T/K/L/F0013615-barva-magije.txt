 
Ampak  zdaj  sta  mu  po  poti  prihajala  naproti  kar  dva .  Podlasčine  oči ,  ki  so  vedno  najostreje  videle  v  sencah  in  polmraku ,  so  razločile  obrise  dveh  jezdecev  ter  nekakšne  k  tlom  prihuljene  zverine ,  ki  jima  je  sledila .  Nedvomno  premožen  trgovec ,  ki  beži  s  tolikšnim  zakladom ,  kot  ga  je  v  naglici  zmetal  na  kup .  Podlasca  je  o  tem  obvestil  kompanjona ,  ta  pa  je  otožno  zavzdihnil . 

“ Resnično ,  resnično ,  posel  rokovnjačev  se  nama  nič  kaj  prida  ne  poda , ”  je  slovesno  dejal ,  “ ampak  kot  si  sam  rekel ,  časi  so  težki  in  nocoj  ne  bo  pernic . ”

4  Zato  se  v  deželah  ob  Okroglem  morju  leto  začne  na  Merjaščevo  noč ,  se  skoz  “ taprvo  pomlad ”  nadaljuje  do  prve  kresne  noči  ( ali  predvečera  malih  bogov ) ,  tej  pa  sledijo  “ taprva  jesen ” ,  natanko  sred  leta  “ zagamana  zima ”  in  za  njo  “ zima  secunda ”  ( poznana  tudi  pod  imenom  “ kolovratova ” ,  saj  se  takrat  vzhajanje  sonca  ujema  s  Ploščinim  vrtenjem ) .  Nato  pride  na  vrsto  “ pomlad  secunda ” ,  ki  ji  tik  za  petami  prikoraka  “ tadrugo  poletje ” ,  konec  tretje  četrtine  leta  pa  označuje  “ predvečer  vseh  jalovih ”  edina  noč  v  letu ,  ko  po  ljudskem  verovanju  čarovnice  in  coprniki  ostanejo  v  domačih  posteljah .  Odpadajoče  listje  in  neznosno  dolge  noči  z  zmrzaljo  napovejo  “ protikolovratovo  zimo ” ,  v  osrčju  le - te  pa  se  kot  zaledenel  dragulj  blešči  nova  Merjaščeva  noč .

“ Vidva  sploh  ne  razumeta , ”  je  utrujeno  rekel  čarovnik .  “ Tako  se  vaju  bojim ,  da  se  je  moja  hrbtenica  raztopila  v  marmelado ,  ampak  težava  je  v  tem ,  da  že  sicer  trpim  zaradi  prevelikega  odmerka  groze .  Hočem  reči ,  šele  ko  bom  to  prebolel ,  se  vaju  bom  imel  čas  ustrašiti ,  kot  si  zaslužita . ”

“ Ena  od  stvari ,  ki  jih  ne  zna  pa  ne  zna ,  je  pač  ježa , ”  je  rekel .  Potem  pa  je  ob  nenadnem  spominu  na  nedavne  dogodke  otrpnil ,  kot  da  bi  ga  mahnili  s  pendrekom ,  zgroženo  zacvilil  in  odbrzel  v  temo .  Ko  se  je  vrnil ,  mu  je  bitje  po  imenu  Cvetko  Cvetko  mlahavo  bingljalo  čez  ramo .  Bilo  je  majhno ,  suhceno  in  odeto  v  nadvse  nenavadno  opravo :  v  pumparice  do  kolen  in  v  srajco  tako  kričeče  živih  barv ,  ki  so  se  teple  med  sabo ,  da  so  se  Podlasci  kljub  polmraku  njegove  sokolje  oči  zarosile  od  bolesti .

Bravd  se  je  ozrl  k  prikazni  na  cesti .  Zdaj  je  bila  bliže  in  v  luči  rane  zore  je  bilo  laže  razločiti  njene  oblike .  Pri  moji  veri ,  videti  je  bila  natanko  tako  kakor 

In  res ,  ko  je  skrinja  že  počivala  na  tlakovcih  pomola ,  je  tujec  segel  v  mošnjo  in  zabliskali  so  se  zlatniki .  Ne  le  eden ,  ampak  mnogo  zlatnikov .  Brljavi  Hugo ,  čigar  telo  se  je  treslo  kakor  leskova  šiba  na  vodi ,  si  je  tiho  požvižgal .  Potem  je  spet  podrezal  Waja  Hromca ,  ki  je  po  najbližji  ulički  odbrzel  v  center  mesta .

“ A ? ”  je  rekel  Hugo .  Možakar  je  samo  debelo  gledal .

“ Kaj ,  v  vse  po  vrsti ? ”  je  osupnil  Hugo .

“ Ne  bo  šlo , ”  je  odkimal  Hugo ,  strokovnjak .  “ Bukvice  so  važne ,  a  razumeš ?  Tiste  mu  povejo ,  kaj  naj  reče .  Čarovnija . ”

“ Končno ! ”  je  rekel .  “ Velečastni  gospod !  Saj  to  je  neverjetno ! ”  ( Nujno  je  treba  omeniti ,  da  se  je  zadnja  beseda  v  trobščini  glasila :  “ Zadeva ,  ki  se  lahko  pripeti  samo  enkrat  v  obratovalni  dobi  kanuja ,  ki  je  bil  s  sekiro  in  ognjem  marljivo  izvotljen  iz  debla  najvišjega  diamantovčevega  drevesa ,  kar  jih  rase  v  slovitih  diamantovčevih  džunglah  na  najzložnejših  pobočjih  gore  Awayawa ,  prebivališča  ognjenih  bogov ,  kot  trdijo  šamani . ” )

“ Fino !  Točno  to  sem  iskal ! ”

“ Urk , ”  je  zakrakal  Rincewind .  “ Hočem  reči ,  ne ,  nihče  ne  bo  užaljen . ”

“ Oh ,  saj  to  sploh  ni  v  Trobu .  Trobščino  obvladam  zgolj  zato ,  ker  se  po  naših  pristaniščih  potika  toliko  trobskih  mornarjev .  Bes  Pelargic  pa  je  največja  luka  v  Agatejskem  cesarstvu . ”

“ Poglejte ,  zaradi  tega  in  zaradi  onega  so  naše  kovnice  v  minulih  letih  začele  malce  siromašiti  denarno  zlitino .  Delež  zlata  v  običajnem  cekinu  znaša  borne  štiri  dvanajstine ,  razliko  pa  sestavljajo  srebro ,  baker  . . .  ”

“ Povedal  sem  vam ,  da  ta  novec  ni  tak  kakor  naši .  Iz  čistega  zlata  je . ”

Po  mestu  se  je  šušljalo ,  da  eno  od  kril  patricijeve  palače  v  celoti  naseljujejo  uradniki ,  ki  vse  žive  dni  posodabljajo  in  usklajujejo  podatke ,  zbrane  s  pomočjo  njegove  vzorno  stkane  mreže  vohunov .  Rincewind  o  tem  sploh  ni  dvomil .  Poškilil  je  k  balkonu ,  ki  je  tekel  vzdolž  zunanjega  zidu  avdienčne  dvorane .  Leteči  štart ,  gibčen  preskok  bežna  toča  osti  s  samostrelov .  Zmrazilo  ga  je .

“ Rinuji ? ”  Patricij  je  med  tolstimi  prsti  svaljkal  enega  od  njih .  “ Mar  se  tako  imenujejo ?  Res  zanimivo .  Ampak  kakor  si  sam  že  pravilno  poudaril ,  niso  nič  kaj  podobni  morporškim  dolarjem  . . .  ”

“ Kaj ,  ko  bi  vsak  na  obalah  Okroglega  morja  imel  svojo  goro  zlata ?  Bi  bilo  to  dobro ?  Kaj  bi  se  zgodilo ?  Natančno  razmisli ! ”

Davi  je  prispelo  eno  takih  pisem .  Nek  cesarjev  podložnik  si  je  namreč  vbil  v  glavo ,  da  bo  obiskal  naše  mesto .  Po  vsem  sodeč  bi  ga  rad  videl .  Najbrž  bi  se  le  norec  prostovoljno  sprijaznil  z  mukami  plovbe  po  Oceanu  urinih  kazalcev ,  da  bi  si  samo  ogledal ,  naj  bo  karkoli  že .  Ampak  zdaj  smo  pač  tam ,  kjer  pač  smo .

“ Da ,  gospod ? ”  je  vprašal  in  srce  mu  je  padlo  v  hlače .

Rincewind  je  na  vrat  na  nos  pritekel  k  Zlomljenemu  bobnu ,  ravno  še  pravočasno ,  da  se  je  zaletel  v  možaka ,  ki  je  v  naglici  vzvratno  odhajal  iz  krčme .  Mogoče  se  mu  je  tako  mudilo  tudi  zaradi  kopja ,  ki  mu  je  štrlelo  iz  prsi .  Glasno  je  zahropel  in  se  mrtev  zgrudil  čarovniku  k  nogam .

“ Gostilniški  pretep ?  Zakaj  pa  me  nisi  že  prej  prebudil ? ”

Cvetko  Cvetko  se  jima  je  prisrčno  nasmehnil .

Cvetko  Cvetko  se  je  vzpel  na  prste  in  mu  šepnil  na  uho .

Rincewind  je  strmel  v  napravo .  Spredaj  je  iz  nje  na  sredini  bolščalo  okroglo  stekleno  oko  in  na  zadnji  strani  je  bila  ročica .

Kosila  sta  v  majhni  obedovalnici  blizu  Bronastega  mosta ,  s  Kufrom ,  ki  se  je  ugnezdil  pod  mizo .  Jedača  in  vino ,  mnogo  boljša  od  tistega ,  kar  bi  sicer  dobil  za  pod  zob ,  sta  precej  popravila  Rincewindovo  razpoloženje .  Rekel  si  je ,  da  se  mogoče  vse  skupaj  le  ne  bo  tako  slabo  končalo .  Ščepec  iznajdljivosti  in  bliskovitega  razmišljanja ,  pa  bo  . . .

“ Zato ,  ker  delam  v  . . .  ”  Cvetko  Cvetko  je  premolknil .  “ Tega  pa  v  trobščini  ne  znam  povedati , ”  je  dejal .  “ Mislim ,  da  sploh  nimajo  besede  za  to .  V  mojem  jeziku  se  stvar  imenuje  . . .  ”  Zdrdral  je  dolgo  štreno  čudnih  zlogov .

“ Dvostranska  pogodba  z  negotovim  izidom ?  Na  nek  način  imaš  prav . ”

Rincewind  je  stisnil  zobe ,  ampak  prvi  zlog  uroka  se  je  že  prebijal  skozi  kotičke  njegovih  ustnic .  Čarovnikova  levica  se  je  sama  od  sebe  privzdignila ,  in  medtem  ko  so  ga  magične  sile  vrtinčile  okrog  njegove  osi ,  so  z  nje  začele  pršeti  iskre  oktarina  . . .

Rincewind  je  zazijal .  Urok  je  zamrl ,  še  neizrečen .

“ A ,  Gorphal , ”  je  ljubeznivo  rekel  patricij .  “ Vstopi .  Sedi .  Te  lahko  premamim  z  morskim  ježkom  v  želeju ? ”

“ Tole  si  preberi , ”  je  rekel .

“ O ,  da , ”  je  rekel  patricij .  “ Ceh  plačanih  morilcev .  Kdo  je  njihov  sedanji  predsednik ? ”

Patricij  je  pokimal .  Po  pravici  povedano  mu  je  odleglo .  Strinjal  se  je  z  vélikim  vezirjem  življenje  je  bilo  vse  preveč  zapleteno .  Ljudje  bi  morali  resnično  ostajati  tam ,  kamor  si  jih  postavil .

“ Oh ,  pa  naj  bo  po  tvoje , ”  je  nataknjeno  rekel  Rincewind .  “ Ampak  nekaj  časa  za  razmislek  potrebujem . ”

Ampak  ko  je  že  stal  na  naslednjem  križišču ,  ga  je  padlo  kar  nekaj .  Še  vedno  je  tičalo  v  mošnji ,  bilo  ga  je  ogromno  in  Rincewind  je  z  njim  krepko  usekal  stražarja  po  glavi .

“ Kdo  bi  si  mislil ,  da  je  na  Plošči  toliko  modre  hruškovine ! ”  je  vzkliknil .  “ Le  kako  naj  bi  vedel ? ”

Ko  je  Broadman  vstal  izza  mize  in  odracal  mimo  Ymorjevega  stola ,  se  je  roka  kralja  tatov  sprožila  hitreje  kot  jeklena  vzmet  in  popadla  debeluha  za  predpasnik .

“ Ejga ,  pazi ,  to  so  moja  vrata ! ”  je  zavreščal  Broadman .  Potem  pa  je  uvidel ,  kdo  stoji  na  stopnicah ,  in  se  vrgel  za  mizo ,  samo  za  las  prej ,  preden  je  čez  izbo  privršala  kratka  črna  puščica  in  se  zarila  v  opaž .

Plačanca  sta  stopila  naprej .  Pred  njima  je  zrasel  Stren .  Njegova  sablja  se  je  znašla  kak  palec  pred  njunima  grloma ,  ne  da  bi  morala  prej  skozi  zrak  . . .  vsaj  tako  se  je  zdelo .

Zlorf  je  nagnil  ponujeni  vrček .

“ Em , ”  je  rekel  Rincewind  in  poskušal  ritensko  pobegniti  pogledu  brez  oči .

SAJ  VEM ,  NIKAR  MI  NE  GOVORI .  ŽE  VIDIM ,  DA  SE  JE  SISTEM  SPET  SESUL .  ALI  NE  BI  BIL  MORDA  VOLJAN  . . .  ?

V  istem  trenutku  je  težki  okrogli  lestenec  s  svečami  na  obodu  zgrmel  s  stropa  in  v  izbi  je  postalo  občutno  temneje .  Rincewind  se  je  napel  kakor  vzmet ,  ne  da  bi  jemal  zalet ,  skočil  v  zrak ,  zagrabil  za  tram  in  se  z  močjo ,  ki  ga  je  presenetila ,  zavihtel  pod  streho ,  kolikor  toliko  na  varno  torej .

Rincewind  ga  je  otopelo  pogledal .  “ Mogoče  bi  morala  dol , ”  je  dejal  z  votlim  glasom .  “ Vsi  nastopajoči  so  še  šli . ”

“ Hvala . ”

“ Fino . ”

“ Ali  prav  držim  to  reč ? ”  je  zaskrbljeno  vprašal  Cvetko  Cvetko .

Ja ,  to  zadnje  bi  šlo .  Zvenelo  je  približno  prav .

“ Bi  rekel ,  da  si  ga  nocoj  spil  že  več  kot  preveč , ”  je  pripomnil .

“ Norec , ”  je  rekel  Podlasca .  Bravd ,  ki  je  galopiral  kak  meter  za  njim ,  je  pokimal .

“ Vsi  čarovniki  ratajo  taki , ”  je  modro  dejal .  “ Od  hlapov  živega  srebra .  Možgani  jim  zgnijejo .  Pa  še  gobice  žrejo . ”

Cvetko  Cvetko  je  bil  turist ,  prvi ,  kar  jih  je  Plošča  kdaj  videla .  Turist ,  je  ugotovil  Rincewind ,  pomeni  bedaka .

Prav  tedaj  mu  je  njegovo  leno  delujoče  živčevje  sporočilo ,  da  je  mrtev .  Še  malo  je  debelo  gledal ,  potem  pa  se  zvrnil  na  tla  in  se  zdrobil  v  gramoz .  ( Ker  so  troli  oblika  življenja ,  ki  temelji  na  siliciju ,  se  takoj ,  ko  umrejo ,  njihova  trupla  spremenijo  v  kamen . )

Vstal  je  in  z  drevesne  mladike  odvezal  zdaj  že  za  silo  poslušnega  konja .  Ni  mu  bilo  čisto  jasno ,  kje  leži  Os ,  ampak  med  drevje  je  vodila  nekakšna  stara  steza .  Kazalo  je ,  da  se  je  ta  Bel - Šamharot  pripravljen  posebej  potruditi ,  da  bi  pomagal  zablodelim  popotnikom .  Tako  ali  drugače  je  moral  izbrati  med  njim  in  volkovi .  Cvetko  Cvetko  je  odločno  pokimal .

Krog  je  takoj  postal  širši .

Gospa  je  obzirno  zakašljala  in  na  mizo  položila  enaindvajset  belih  žetonov .  Potem  je  iz  žepa  svoje  halje  vzela  še  enega ,  srebrnega ,  prosojnega  in  dvakrat  večjega  od  belih .  Duša  pravega  junaka  vedno  doseže  višji  menjalni  tečaj  od  ostalih  in  bogovi  jih  zelo  cenijo .

Gospodar  usode  je  privzdignil  obrv .

“ Svojim  vernikom  je  nudil  določene  prednosti .  In  ljudstvo ,  ki  je  nekdaj  živelo  v  teh  krajih ,  je  imelo  čudno  predstavo  o  svetu . ”

“ Tudi  klobuka  z  uvezenimi  čarobnimi  pečati  nimaš . ”

“ Se  razume . ”

Od  zadaj  ga  je  za  rame  zagrabil  par  rok ,  tako  nepopustljivo ,  kot  bi  se  stara  drevesna  korenina  ovila  krog  kamenčka .

“ Na  obreden  način ,  se  razume , ”  je  nadaljevala  driada .  “ Potem ,  ko  bo  Odposlanec  osmice  opravil  s  tvojim  prijateljem . ”

Druellae  je  zaničljivo  prhnila .  “ Trap !  Od  kod  pa  si  mislil ,  da  pridejo  želodki ? ”

Ampak  kako  je  mogoče ,  da  driade  sploh  obstajajo ?  Kolikor  se  je  spominjal ,  so  ga  učili ,  da  so  drevesna  bitja  izumrla  že  pred  davnimi  stoletji .  Tako  kot  večino  ljudstev  z  zore  časa  so  jih  med  evolucijo  izrinili  ljudje .  Samo  vilinci  in  troli  so  preživeli  prihod  človeka  na  Ploščo ;  vilinci  zato ,  ker  so  bili  kratko  in  malo  prebrihtni ,  da  bi  bilo  res ,  in  troli  zato ,  ker  so  se  zlahka  kosali  z  ljudmi ,  kar  se  zlobe ,  pohlepa  in  škodoželjnosti  tiče .  Driade  pa  naj  bi  preminile ,  tako  kakor  krilate  vile  palčice  in  gnomi .

Zamahnila  je  z  roko .  Gorišče  slike  se  je  premaknilo  navznoter ,  švignilo  skozi  velikanska ,  osmerokotno  obokana  vrata  in  pohitelo  vzdolž  dolgega  hodnika .

Rincewind  se  je  sklonil ,  se  kakor  cirkuški  artist  prekopicnil  na  hrbet ,  in  ko  je  vstajal ,  je  hkrati  že  tekel .  Za  sabo  je  zaslišal  Druellajino  vpitje  in  njegova  hitrost  je  dvakratno  narasla .

Barbar  Hrun  se  je  neslišno  plazil  po  hodnikih ,  ožarjenih  z  lučjo ,  ki  je  bila  tako  vijoličasta ,  da  je  skoraj  črnela .  Zdaj  ni  bil  več  zbegan .  Očitno  je  bil  v  čudežnem  templju  in  to  je  pojasnilo  vse .

Vseeno  pa  je  bila  stavba  nesporno  zanimiva .  Njeni  graditelji  so  bili  obsedeni  s  številko  osem .  Tla  so  bila  nepretrgan  mozaik  osmerokotnih  tlakovcev ,  stene  in  stropi  hodnikov  so  se  nagibali  pod  takimi  koti ,  da  so  imeli  hodniki  po  osem  stranic ,  če  si  seštel  vse  zidove  in  strop ,  tam ,  kjer  so  se  stene  podirale ,  pa  je  Cvetko  Cvetko  opazil ,  da  imajo  celo  posamični  kamni  po  osem  ploskev  vsak .

“ Kaj ,  os . . .  ? ”

“ Nima  se  smisla  vdajati  turobnim  mislim , ”  je  spodbudno  dejal .  “ Raje  še  enkrat  poskusiva  najti  izhod . ”

Na  plošči  je  stal  Cvetko  Cvetko .

“ Samo  nič  ne  zini ,  velja ? ”  ga  je  rotil  Rincewind .

Zazrl  se  je  v  meč  v  Hrunovi  roki .  Bil  je  črn ,  v  tisti  vrsti  črnine ,  ki  ni  toliko  barva  kakor  pokopališče  vseh  barv ,  in  v  njegovo  rezilo  je  bil  z  močno  okrancljanimi  runami  vrezan  napis .  Še  opaznejše  je  bilo  bledo  oktarinsko  žarenje  krog  njega .  Tudi  meč  je  bržkone  opazil  Rincewinda ,  saj  se  je  na  lepem  oglasil ,  kot  da  bi  s  krempljem  popraskal  po  steklu .

Iz  votline  pod  njo  je  kot  kača  šinilo  nekaj  tankega ,  črnega ,  in  se  mu  omotalo  krog  gležnja .  Zavreščal  je ,  ko  je  zviška  treščil  na  drhteče  tlakovce .  In  že  ga  je  lovka  vlekla  k  sebi .

“ Kdo  drži  tebe ? ”  je  zasoplo  vprašal  Cvetka  Cvetka .

“ N - nobeden ! ”  je  zastokal  ta .  “ Kaj  se  dogaja ? ”

“ Naj  zbeživa  in  pustiva  Hruna  samega  s  tole  pošastjo ? ”  je  vprašal .

“ Močno  zasvetili ? ”  se  je  začudil  Rincewind .  Poškilil  je  h  kletki  na  škatli  za  delanje  slik .  Kuščarji  v  njej  so  se  opazno  stanjšali  in  zvedavo  so  mu  vračali  pogled .

Škatla  za  delanje  slik  je  na  svojem  trinožniku  peketaje  zbežala  pred  njim .  Rincewind  je  pomeril  z  nogo ,  da  bi  jo  brcnil ,  in  zgrešil .  Modra  hruškovina  mu  je  postajala  čedalje  manj  všeč . 

Pa  Bel - Šamharota  sem  preživel ,  se  je  opomnil  Rincewind .  Nezaslišano .

“ Ja , ”  je  rekel  Rincewind .  “ Se  res  vprašam ,  zakaj .  Pohiti ! ”

Brezoblična  postava  je  najbrž  pokimala ,  ali  pa  vsaj  zadrhtela  kot  puding .  “ Tako  mi  pač  nenehno  zatrjuješ , ”  je  dejala .  Liessa  je  spet  zaničljivo  zapihala  in  odmarširala  iz  kripte .

“ Če  se  prav  spominjam ,  sem  vam  prepovedala  solo  polete ! ”  se  razburi  Liessa .

“ Čudovito , ”  je  pripomnil  Rincewind .  Vrglo  ga  je  nazaj ,  ko  je  rezilo  spolzelo  iz  veje .  Zdaj  se  mu  je  zdelo  nenavadno  láhko .

Spet  na  varnem ,  na  tleh ,  je  poskusil  razčistiti  pojme .

“ Žal  mi  je ,  ampak  . . .  ”

“ Ampak  jaz  ne  znam  biti  junak ! ”  je  zakričal .

Celo  pogled  na  tla  je  bil  boljši  od  tega .  Brž  je  pobesil  oči  in  dognal ,  da  jih  nič  več  ne  vidi  skoz  zmaja .  Ko  so  se  v  širokem  loku  bližali  Črvobregu ,  je  pošast  postajala  opazno  bolj  snovna ,  kot  da  bi  se  njeno  telo  polnilo  z  zlato  meglo .  In  ko  se  je  Črvobreg  poblaznelo  nihajoč  čez  nebo  vzpel  tik  pred  njimi ,  ni  bil  zmaj  videti  nič  manj  resničen  od  skale .

Zazvenel  je  tihi ,  značilni  zvok  napenjanja  številnih  samostrelov .  Rincewind  se  je  zazrl  v  enako  številne  negibne ,  narobe  zasukane  obraze .  Kar  se  tiče  modne  domišljije  in  okusa  zmajevskega  ljudstva ,  nista  segala  dosti  dlje  od  usnjenih  jermenov ,  okovanih  z  bronastim  okrasjem .  Nožnice  za  nože  in  meče  so  nosili  obrnjene .  Tistim  brez  čelad  so  lasje  prosto  padali  s  temen  in  kakor  morska  trava  valovili  v  vetru ,  ki  je  pod  stropom  vel  skozi  kaverno  ter  jo  prezračeval .  Moškim  je  delalo  družbo  tudi  več  žensk .  Visenje  je  hecno  vplivalo  na  njihovo  anatomijo .  Rincewind  kar  ni  mogel  odtrgati  pogleda  z  nje .

Rincewind  se  je  zasukal  in  se  soočil  s  parom  nosnic ,  iz  katerih  so  poganjale  kocine .  Pripadale  so  plečatemu  mladeniču  v  škornjih ,  ki  se  je  malomarno  gugal  s  stropa .

Lio ! rt  je  dvignil  pogled  k  svojim  nogam .  Ob  klinih ,  ki  so  nosili  enega  od  njegovih  obročev ,  so  se  s  stropa  že  usipali  majceni  okruški  kamna .

“ Nikar  ne  obupaj , ”  ga  je  miril  Cvetko  Cvetko .

“ Domnevam ,  da  je  po  sredi  samo  nekakšen  nesporazum .  Najbrž  naju  bodo  kmalu  izpustili .  Zelo  civilizirani  so  videti . ”

Hrun  se  je  izpod  gostih  obrvi  zazrl  vanj .  Že  je  hotel  nekaj  reči ,  pa  si  je  raje  premislil .  Namesto  tega  je  vzdihnil .

Cvetko  Cvetko  je  sedel  na  pograd  in  poskušal  napeti  možgane .  To  se  mu  ni  prav  posebej  posrečilo ,  saj  so  mu  misli  nenehno  uhajale  k  zmajem .

Na  robu  njegovega  vidnega  polja ,  v  najoddaljenejšem ,  najtemnejšem  kotu  ječe  se  je  nekaj  premaknilo .  Ko  je  zasukal  glavo ,  je  privid  izginil ,  čeprav  je  bil  Cvetko  Cvetko  skoraj  prepričan ,  da  sliši  tih ,  tihcen  zvok ,  prav  mogoče  podoben  praskanju  krempljev  po  kamnu .

“ Spusti  me , ”  je  rekla  ženska  z  glasom ,  ki  je  bil  miren  in  tih  in  obrobljen  z  diamanti .  Hrun  je  počasi  razklenil  dlan .

“ Kaj  pa  drugi  . . .  ”  Hrun  je  premolknil  in  ustnice  so  se  mu  neslišno  pregibale .  Potem  je  na  slepo  ustrelil :  “ Druga  dva ? ”

Ubogam  te ,  o ,  gospodar ,  je  rekel  glas  v  Cvetkovih  Cvetkovih  mislih .

Zmaj  je  dvignil  velikansko  glavo .  Iz  ust  mu  je  spet  privrel  plamen ,  ampak  medtem  ko  so  se  mišice  na  njegovem  vratu  krčile ,  je  barva  ognja  tokrat  prešla  iz  oranžne  v  rumeno ,  iz  rumene  v  belo  in  nazadnje  v  nasvetlejšo  modro .  Hkrati  se  je  zubelj  tudi  silno  stanjšal ;  kjer  se  je  dotaknil  sten ,  so  se  skale  talile  in  iz  njih  se  je  cedilo ,  ko  pa  je  dosegel  vrata ,  je  železje  na  njih  razneslo  v  ploho  vrelih  kapelj .

Brodila  sta  po  vseobsegajočem  prahu  v  nizu  prostornih  dvoran  s  temnimi  stebri ,  ki  so  bile  vklesane  v  živo  skalo .  Preklemansko  vešče ,  ko  smo  že  pri  tem :  od  tal  do  stropa  so  se  grmadili  kipi ,  gotske  spake ,  ploski  reliefi  in  žlebljeni  stebriči ,  ki  so  vsi  metali  čudne  sence ,  kadar  je  zmaj  na  Cvetkovo  Cvetkovo  prošnjo  ustrežljivo  poskrbel  za  razsvetljavo .  Prečkala  sta  dolge  galerije  in  prostrane ,  izrezbarjene  amfiteatre .  Vsi  so  bili  gosto  zameteni  z  mehkim  prahom  in  popolnoma  prazni .  V  te  mrtve  podzemne  prostore  že  stoletja  ni  stopil  nihče .

Potem  pa  je  Cvetko  Cvetko  zagledal  stezo ,  ki  je  vodila  v  eno  od  mnogih  črnih  ustij  tunelov .  Nekdo  jo  je  bil  uporabljal :  pogosto ,  pred  kratkim .  Bila  je  kot  globoka ,  ozka  gaz  v  sivi  odeji  prahu .

“ Mislim ,  da  ste  to  že  omenili , ”  je  rekel  Cvetko  Cvetko .

“ Pa  te  imam ! ”

“ Boril  se  boš  z  obema  hkrati ? ”  je  vprašal  Liartes ,  visok ,  žilav  moški  z  dolgimi  črnimi  lasmi .

“ Ker  je  zmaje  dovoljeno  uporabljati  v  vojni ,  štejejo  kot  orožje , ”  je  pribil  Lio ! rt .  “ Če  se  kdo  ne  strinja ,  lahko  dilemo  rešimo  z  orožjem . ”

Hrun  je  za  korak  odstopil  in  otresal  z  glavo .

Lio ! rt  in  Liartes  sta  čez  trato  že  marširala  tja ,  kjer  so  ju  čakali  sluge  z  njunima  živalima .  Hrun  se  je  zavrtel  k  Liessi ,  ta  pa  je  skomignila  z  rameni .

Malo  znano ,  a  resnično  dejstvo  je ,  da  dvonožno  bitje  na  kratkih  razdaljah  lahko  prehiti  štirinožca ,  preprosto  zato ,  ker  štirinožec  potrebuje  več  časa ,  da  pravilno  razvrsti  vse  svoje  okončine .  Hrun  je  za  sabo  zaslišal  praskanje  krempljev ,  nato  pa  še  zlovešč ,  zamolkel  pok .  Zmaj  je  na  pol  razprl  krila  in  se  trudil  vzleteti .

Zmaj  je  zarjul .

“ Tvoja  prizanesljivost  me  preseneča ,  bar . . .  Hrun . ”

Hrun  je  skomignil .  “ Človek  v  mojem  položaju  si  težko  privošči  kaj  drugega ;  paziti  mora  na  svojo  javno  podobo . ”  Ozrl  se  je  naokrog .  “ Kje  je  zdaj  ta  tretji  test ? ”

Hrun  ji  je  vrnil  pogled .  Razmišljal  je  o  svojem  dotedanjem  življenju .  Na  lepem  se  mu  je  zazdelo ,  da  je  bilo  polno  dolgih ,  vlažnih  noči ,  ki  jih  je  prespal  pod  zvezdami ,  obupnih  bojev  s  troli ,  mestnimi  stražniki ,  neštetimi  razbojniki ,  sprijenimi  duhovniki  in  vsaj  trikrat  s  pristnimi  polbogovi  . . .  in  kaj  ima  od  vsega  tega ?  No ,  moral  je  priznati ,  da  si  je  nabral  čeden  kupček  zakladov  a  le  kam  so  izginili ?  Reševanje  devic  v  stiski  je  kajpak  imelo  svoje  dobre  plati ,  a  ponavadi  jih  je  z  lepo  doto  potem  nastanil  v  kakem  mestu ,  saj  se  je  vsaka ,  celo  najprijaznejša  bivša  devica  začela  sčasoma  obnašati ,  kot  da  je  on  njena  last ,  in  ni  kazala  nikakršnega  razumevanja  za  njegove  napore ,  da  bi  rešil  druge  njene  sotrpinke .  Skratka ,  življenje  mu  je  prineslo  komaj  kaj  več  od  razvpitosti  in  goste  mreže  brazgotin .  Mogoče  bi  bilo  zabavno  postati  vladar .  Hrun  se  je  zarežal .  S  takim  vojaškim  oporiščem ,  z  vsemi  temi  zmaji  in  četami  izurjenih  bojevnikov  bi  človek  še  daleč  prišel .

“ Proti  tistim  samostrelom  niti  Hrun  ne  bi  mogel  prav  nič , ”  je  možato  pribil  Cvetko  Cvetko .

“ Kaj ? ”  je  planil  Rincewind .

Ritensko  se  je  umikal  pred  ponorelo  množico  in  za  sabo  vlekel  nezavestnega  turista ,  dokler  s  prosto  roko  ni  zatipal  nenavadno  ukrivljene  kljuke .  Pritisnil  je  nanjo ,  se  izmuznil  skozi  vrata  in  jih  zatreščil  za  sabo .

“ Kje  sem ? ”  je  vprašal  čarovnik .  “ Mar  v  zmajevem  vampu ? ”

Pod  pokrovom  ni  bilo  draguljev .  Zato  pa  so  bili  tam  nešteti  ogromni ,  kvadratni  zobje ,  kot  platanin  les  beli ,  in  utripajoč  jezik ,  rdeč  kot  mahagonij .

Ko  je  več  kvintilijonov  atomov  v  trenutku  zapustilo  vesoljstvo ,  kjer  jih  strogo  vzeto  že  sicer  nikoli  ne  bi  smelo  biti ,  je  v  harmoniji  integralne  vsote  vseh  bivajočih  stvari  nastalo  hudo  neravnovesje ,  ki  so  ga  vse  bivajoče  stvari  histerično  poskušale  odpraviti  tako ,  da  so  iz  obstoja  izbrisale  več  podresničnosti .  Ogromni  izbruhi  prvinske  magije  so  neobrzdano  vreli  ob  samih  temeljih  stvarstva  in  skozi  vsako  režo  ter  špranjo  prodirali  v  dotlej  spokojne  dimenzije ,  kjer  so  se  rojevale  supernove  in  nove  in  kjer  je  prihajalo  do  zvezdnih  trkov ,  podivjanih  selitev  gosi  ter  pogrezanja  namišljenih  celin .  Svetovi  na  najoddaljenejšem  koncu  časa  so  doživljali  vid  jemajoče  sončne  zahode  v  plamtečih  oktarinskih  odtenkih ,  ko  so  visoko  nabiti  magični  delci  rjoveli  skozi  atmosfero .  V  obroču  repatic ,  ki  obdaja  bajeslovni  ledeni  sistem  Zereta ,  je  princ ,  ki  se  je  pojavil  na  nebu ,  napovedal  smrt  žlahtnega  kometa .

Krulijanski  arhiastronom  je  rahlo  zamahnil  z  dlanjo  in  nosači  so  postavili  njegov  prestol  v  senco  ob  trupu  plovila .

Nato  so  me  pozvali ,  naj  sezidam  Palačo  sedmerih  puščav ,  posledica  tega  pa  je  bila ,  da  me  je  emir  zasul  s  srebrom  in  mi  saj  ne ,  da  bi  me  to  docela  presenetilo  dal  odsekati  desnico . ”

Daktilos  Zlatooki  je  skomignil  z  rameni .

“ Leži  mi , ”  je  rekel .

“ Se  razume ,  vaša  velecenjenost . ”

Glavni  kontrolor  splavitve  se  je  priklonil .

Palubo  je  zagrnil  nov  val .  Rincewind  in  Cvetko  Cvetko  sta  se  spogledala .  “ Zajemaj ! ”  sta  zavpila  v  en  glas  in  segla  po  vedrih .

“ Ne  razumem ,  zakaj  bi  bil  jaz  kriv , ”  je  rekel .  Čarovniku  je  podal  naslednje  vedro  in  Rincewind  ga  je  zvrnil  čez  ograjo .

Zmanjkovalo  jima  je  sveta .  Rincewind  je  izpustil  vedro  in  se  oklenil  jambora ,  saj  jima  je  rjove  drvel  naproti  konec  vseh  končnih  stvari .

“ Nič  ne  slišim , ”  je  med  zobmi  rekel  prvemu  častniku .

“ Ker  je  vajina  ladja  zadela  ob  Krogžico , ”  je  reklo  za  njim  ( z  glasom ,  ob  katerem  je  Rincewind  nehote  moral  pomisliti  na  brezdanja  oceanska  brezna  in  zobate  stvari ,  ki  prežijo  med  koralnimi  grebeni ) .

“ Aja .  Krožnico  misliš , ”  je  rekel .  “ Krožnica  je  črta ,  ki  obroblja  okrogle  stvari . ”

“ Nikar  ne  jemljita  tega  osebno , ”  je  rekel .  “ Tudi  sam  sem  suženj .  Če  se  mi  bosta  poskušala  upirati ,  vaju  bom  kajpada  moral  ubiti ,  ampak  to  mi  ne  bo  v  prav  posebno  veselje . ”

“ Kaj ,  mar  res ? ”  je  vprašal  trol .  Gugalnik  je  treščil  ob  zid  in  modra  roka  je  ukleščila  čarovnika  čez  pas .  Le  še  trenutek ,  pa  jo  je  trol  z  dolgimi  koraki  mahal  iz  barake ,  z  Rincewindom  v  malomarno  stisnjeni  pesti .

“ Kaj  pa  potem  sploh  počenjate  tukaj ? ”  ga  je  vprašal  Cvetko  Cvetko .

“ A  bi  jo  kar  pustil  tam ,  če  bi  ga  z  njo  lahko  ranil ? ”  se  je  glasno  vprašal  Cvetko  Cvetko .

“ Že  razumem , ”  je  diplomatsko  zadržano  rekel  trol .  “ Zdaj  bodo  začele  leteti  opazke  osebne  narave . ”  Vzravnal  se  je  v  vsej  svoji  višini ,  ki  je  trenutno  znašala  kak  meter  trideset .  “ Če  sem  slučajno  iz  vode ,  to  še  ne  pomeni ,  da  je  moje  srce  iz  kamna ,  da  vesta . ”

Ko  je  končno  utihnil ,  se  je  Tethis  počasi  zasukal  in  se  zaskrbljeno  namrščen  zazrl  v  oba  moška .

“ Midva  naj  bi  mislila ,  da  je  vas  strah ? ”  je  vprašal  Rincewind .  Postava  s  kapuco  je  prhnila .

“ Utihni . ”  Bitje  je  dvignilo  roki ,  snelo  kapuco  in  se  spremenilo  v  mlado  žensko  najbolj  nenavadnih  možnih  barv .  Njena  polt  je  bila  črna .  Ne  temno  rjava  kakor  koža  pripadnikov  plemena  Urabewe  ali  črno  modra  in  zloščena  kot  koža  prebivalcev  monsunskega  Klača ,  temveč  črna  kot  polnoč  v  podzemni  votlini .  Ženskini  lasje  in  obrvi  so  bili  barve  mesečine .  Njene  pobledele  ustnice  trenutno  tudi .  Štela  jih  je  kakih  petnajst  in  bilo  jo  je  na  smrt  strah .

“ Ker  se  ti  je  eden  od  osmih  vélikih  urokov  neizbrisno  zarezal  v  možgane ,  ne  moreš  več  čarati , ”  je  pokimala  Marchesa  in  se  elegantno  prestopila ,  ko  je  velikanska  leča  v  širokem  loku  zavila  nad  morjem .  “ Zato  so  te  vrgli  z  Nevidne  univerze .  To  ja  vsi  vemo . ”

“ Uau , ”  je  po  daljšem  premoru ,  med  katerim  je  zaman  iskal  boljšo  besedo ,  bleknil  Cvetko  Cvetko .

Sred  razkošno  okrašene  sobe  je  na  preprogi ,  tako  debeli  in  kosmati ,  da  je  Rincewind  sprva  le  previdno  stopil  nanjo ,  za  primer ,  da  na  podu  v  resnici  leži  kakšna  v  pode  zaljubljena  dlakava  zver ,  stala  dolga ,  bleščeča  se  miza ,  ki  se  je  šibila  pod  najrazličnejšimi  jedmi .  Večinoma  je  šlo  za  ribe ,  med  katerimi  je  kraljeval  največji ,  najbolj  umetelno  pripravljen  jastog ,  kar  jih  je  Rincewind  kdaj  videl ,  številne  sklede  in  pladnji  pa  so  bili  nagrmadeni  tudi  z  nenavadnimi  rečmi ,  za  katere  se  mu  še  sanjalo  ni ,  kaj  naj  bi  bile .  Previdno  je  iztegnil  roko  in  prijel  za  nekakšen  vijoličast  sadež ,  potresen  z  zelenimi  kristali .

“ Tudi  pire  iz  morskih  kumar  je  izvrsten , ”  je  kramljaje  navrgel  starina .  “ Tiste  drobne  zelene  reči  pa  so  mladiči  morskih  zvezd . ”

“ Najbrž  je  to  kakšna  jed , ”  se  je  z  drugega  konca  dolge  mize  oglasil  Rincewind .  “ A  misliš ,  da  so  ti  keksi  iz  česa ,  kar  povzroča  hudo  morsko  bolezen ? ”

“  . . .  potem  pa  so  nama  grozili ,  prav  tako  z  neznanskimi  magičnimi  napori  . . .  ”

S  prstov  mu  je  prasknil  oktarinski  plamen  in  zrak  je  pri  priči  postal  gost  ter  masten  kot  vselej  ob  sprostitvi  močnega  magičnega  naboja .  Steklenica  je  upočasnila  svoj  let ,  nazadnje  pa  se  je  ustavila  in  se  v  zraku  zložno  vrtela  krog  svoje  osi .

“ Nadvse  imeniten  načrt  za  pobeg , ”  je  sred  stene  godrnjal  čarovnik .  “ Sam  si  mi  povedal ,  da  gleda  čez  Obod .  Samo  stopila  bova  skozenj ,  a  ne ,  in  strmoglavila  v  vesolje  in  mogoče  zamrznila  vse  do  kosti  ali  z  nepopisno  brzino  treščila  na  kak  drug  svet  ali  pa  se  na  slepo  spustila  v  ognjeno  srce  tega  ali  onega  sonca ? ”

Rincewind  je  zarenčal ;  deloma  iz  zadrege .  Garhartra  je  bil  namreč  uporabil  Avatarjevo  osebno  gravitacijsko  zanko ,  urok ,  ki  se  ga  je  težko  naučiti ,  po  katerem  posegajo  le  redki  in  posledica  katerega  je  bila  ta ,  da  je  bilo  Rincewindovo  telo ,  vse  dokler  urokova  moč  ni  zbledela ,  prepričano ,  da  “ tla ”  ležijo  pod  kotom  devetdesetih  stopinj  glede  na  smer ,  ki  bi  jo  večina  prebivalcev  Plošče  sicer  proglasila  za  “ spodaj ” .  Po  domače  povedano ,  stal  je  na  steni .

“ Nobena  juha  se  ne  poje  tako  vroča ,  kot  se  skuha , ”  je  modroval  Cvetko  Cvetko .

Prisluhe  imaš ,  je  dejalo  v  čarovnikovi  glavi .

Soba  je  potemnela .  Zapihalo  je  in  zabučalo .  Iz  niča  so  privršali  zeleni ,  vijolični  in  oktarinski  zublji  ter  se  brž  odvrteli  k  čepeči  dvoživki ;  medtem  ko  so  se  sukali  krog  nje ,  so  iz  njih  pršele  majcene  strele .  Kmalu  je  žabica  izginila  v  zlati  meglici ,  ki  se  je  vzpela  k  stropu  in  napolnila  sobo  s  toplo ,  rumeno  lučjo .  Znotraj  zlate  koprene  se  je  prikazala  temnejša ,  nerazločna  oblika ;  valovila  je  in  se  spreminjala  pred  njunimi  očmi .  Ves  ta  čas  pa  jima  je  možgane  mlelo  v  kašo  predirljivo  zavijanje  orjaškega  magičnega  polja  . . .

“ Obrnita  se , ”  je  za  njim  in  Cvetkom  Cvetkom  ukazal  nek  glas .  Bil  je  nežen  ženski  glas ,  skoraj  koketen ,  glas ,  ki  bi  ga  z  veseljem  povabil  na  kozarček  ali  dva ,  ampak  prihajal  je  z  mesta ,  kjer  ne  bi  smelo  biti  nobenih  glasov .  Nekako  se  jima  je  posrečilo  zasukati ,  ne  da  bi  zganila  eno  samcato  mišico ,  kot  da  bi  se  na  podstavku  zavrtela  dva  kipa .

Rincewind  se  je  tresel  kot  šiba  na  vodi .  Samo  po  sebi  se  razume ,  da  ni  bil  ateist ;  Ploščini  bogovi  ateistom  slej  kot  prej  brez  prizanašanja  navijejo  ušesa .  Ob  tistih  redkih  priložnostih ,  ko  mu  je  ostalo  kaj  odvečnega  drobiža ,  se  je  zvest  načelu ,  da  človek  potrebuje  vsakega  prijatelja ,  ki  ga  lahko  dobi ,  vedno  spomnil ,  da  mora  v  tempeljsko  skrinjico ,  pa  naj  bo  ta  ali  ona ,  spustiti  bakren  kovanec  ali  dva .  Sicer  pa  je  bogove  puščal  pri  miru  in  upal ,  da  bodo  bogovi  puščali  pri  miru  njega .  Njegovo  življenje  je  bilo  že  brez  njih  kar  precej  zapleteno .

Rincewind  se  je  v  mislih  prijel  za  ramena  in  se  stresel ,  da  bi  spet  prišel  k  sebi .

Hitrost  svetlobe ,  ki  se  giblje  skozi  magično  avro ,  kakršna  obdaja  Ploščo ,  ni  posebno  velika ;  komaj  kaj  večja  od  hitrosti  zvoka  v  manj  prefinjeno  izdelanih  vesoljstvih  je .  Vseeno  pa  je  bila  Ploščina  svetloba  ponavadi  najhitrejša  stvar  daleč  naokrog :  v  okoliščinah ,  v  kakršnih  se  je  zdaj  znašel  Rincewind ,  počasnejša  samo  od  njegovih  možganov .

Zadonela  je  prekrasna  eksplozija  in  proti  jasnemu  jutranjemu  nebu  se  je  vzpel  plamen ,  iz  katerega  so  padali  goreči  kosmi  morske  trave .  Oblak  pare  in  dima  je  za  več  minut  docela  skril  pošast  in  ko  se  je  razkadil ,  o  kupoli  ni  bilo  duha  ne  sluha .

Sredi  kroga  pa  je  stala  povsem  navadna  skrinja  iz  lesa ,  le  za  las  večja  od  drugih .  Niti  osmodilo  je  ni .  Na  najoddaljenejšem  koncu  arene  je  nekdo  bušnil  v  smeh ,  ki  je  utihnil ,  kot  da  bi  ga  odrezal ,  ko  se  je  skrinja  postavila  na  ducate  reči ,  ki  so  bile  lahko  le  noge ,  in  se  z  obrazom  zasukala  k  arhiastronomu .  Povsem  navadna  skrinja  iz  lesa ,  le  za  las  večja  od  drugih ,  seveda  nima  obraza ,  ki  bi  ga  lahko  zasukala ,  ampak  ta  ga  je  nedvomno  upirala  naravnost  vanj .  Natanko  tako ,  kot  se  je  zavedal  tega ,  se  je  arhiastronom  pošastno  jasno  zavedel  še  dejstva ,  da  je  povsem  navadna  skrinja  iz  lesa  na  način ,  ki  se  ga  pač  ne  da  opisati ,  preteče  pobesila  veke .

Kmalu  je  bil  le  še  duh  samega  sebe .  Sred  nevidnih  plamenov  je  bilo  zlahka  mogoče  razločiti  čokati  Kufer .  Kamni  krog  njega  so  se  ohlajali ;  pokali  so  in  se  luščili  s  tal . 

“ Reinkarnacija ! ”  je  navdušeno  vzkliknil .  “ Torej  tisto ,  kar  zatrjujejo  mistiki ,  drži ! ”

“ Ničesar  ne  priznam , ”  je  trmoglavo  rekel  Mumps .  “ Samo  zareklo  se  mi  je .  In  zdaj  boš  umrl  prostovoljno  ali  ne ? ”

“ Vrni  se ! ”  je  vrisknil  demon .
