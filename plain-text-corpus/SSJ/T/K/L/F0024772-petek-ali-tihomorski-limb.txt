 
Robinson  je  zamencal .  Besede  debelega  nizozemskega  Silena ,  potopljenega  v  uživaški  materializem ,  so  vznemirljivo  odmevale .  Odkar  se  je  Robinson  v  Limi  vkrcal  na  Virginijo ,  se  je  srečno  izogibal  srečanjem  s  tem  vražjim  človekom ,  ker  ga  je  zelo  hitro  odvrnila  njegova  uničujoča  bistrost  in  cinični  epikurizem .  Zdaj  pa  se  je  zaradi  viharja  znašel  kot  nekakšen  jetnik  v  njegovi  kabini  v  edinem  prostoru  na  ladji ,  ki  je  v  takih  razmerah  ponujal  malo  udobja .  Holandec  je  bil  odločen ,  da  dobro  izkoristi  priložnost ,  da  se  ponorčuje  iz  naivnega  potnika .  Ko  je  Robinson  zavrnil  pijačo ,  je  iz  predala  potegnil  tarot  in  dal  prosto  pot  preroškemu  zanosu  medtem  ko  je  trušč  viharja  odmeval  Robinsonu  v  ušesih  kakor  divji  ples  čarovnic ,  ki  spremlja  hudobno  igro ,  v  katero  je  proti  svoji  volji  vpleten .

Robinson  je  bil  raztresen .  Vendar  ga  ni  preveč  vznemirjalo  stokanje  ladijskega  trupa  ob  butanju  valov .  In  tudi  ne  migotanje  peščice  zvezd ,  ki  so  plesale  v  lini  nad  kapitanovo  glavo .  Virginija  nerodna  jadrnica  v  lepem  vremenu  je  bila  v  hudih  razmerah  zanesljiva  ladja .  Z  nizkimi  in  nič  drznimi  jambori ,  s  kratkim ,  okroglim  trebuhom  in  s  svojimi  dvesto  petdeset  tonami  je  bila  bolj  podobna  loncu  ali  čebru  kakor  morskemu  slu .  Njena  počasnost  je  bila  vir  smeha  v  vseh  pristaniščih  sveta ,  kjer  se  je  ustavila .  Posadka  pa  je  lahko  trdno  spala  v  najbolj  hudem  viharju ,  če  le  ni  bližnja  obala  predstavljala  nevarnosti .  Zraven  je  spadal  še  značaj  kapitana ,  ki  ni  bil  take  vrste  človek ,  da  bi  izzival  veter  in  valove  ali  da  bi  tvegal  in  ne  zavil  s  poti .

» Jupiter ! «  je  vzkliknil  kapitan .  » Robinson ,  rešeni  ste ,  ampak ,  vraga ,  kakor  da  ste  se  zbudili  iz  sanj !  Padate  navpično  navzdol  in  bog  neba  vam  pride  čudovito  primerno  na  pomoč .  V  podobi  zlatega  otroka  pride  iz  neder  zemlje  kakor  zlato  zrno  iz  rudnika  in  vam  da  ključe  Sončnega  mesta . «

Potem  pa  se  je  naenkrat  nepremično  zagledal  v  Robinsona .

Ko  je  pridivjala  nevihta ,  je  bila  ladja  kapitana  Van  Deyssla  najbrž  ne  severno ,  kakor  je  mislil  ampak  severovzhodno  od  otočja  Juana  Fernándeza .  Ko  je  bežala  pred  vetrom ,  jo  je  tako  prignalo  pred  otok  Mas  a  Tierra  in  ne  na  odprto  morje ,  ki  se  razteza  sto  sedemdeset  tisoč  milj  od  tega  otoka  do  čilske  obale .  Vsaj  taka  je  bila  Robinsonova  manj  neugodna  domneva ,  ker  na  Mas  a  Tierra ,  kakor  opisuje  William  Dampier ,  živi  prebivalstvo  španskega  rodu ,  ki  pa  je  na  teh  petindevetdesetih  kvadratnih  kilometrih  tropskega  gozda  in  prerij  res  bolj  po  redko  posejano .  Čisto  mogoče  pa  je  tudi ,  da  se  kapitan  pri  svoji  oceni  ni  zmotil  in  da  se  je  Virginija  razbila  na  neznanem  otočku  nekje  med  otočjem  Juan  Fernández  in  ameriško  celino .  Kakor  koli  že ,  takoj  se  mora  lotiti  iskanja  preživelih  in  prebivalcev  otoka ,  če  je  naseljen .

Vstal  je  in  naredil  nekaj  korakov .  Nič  ni  imel  zlomljenega ,  samo  na  levi  rami  je  imel  velikansko  podplutbo .  Ker  je  bilo  sonce  že  visoko  na  nebu  in  se  je  bal  sončnih  žarkov ,  si  je  na  glavo  nataknil  praprot ,  zvito  v  rog ;  ta  rastlina  je  bujno  rasla  ob  robu  gozda .  Potem  je  pobral  vejo ,  da  jo  bo  imel  za  popotno  palico ,  in  zakoračil  v  trnovo  goščo  ob  vznožju  vulkanskih  hribov ,  od  koder  je  upal ,  da  se  bo  lahko  orientiral .

Po  nekaj  urah  plezanja  je  prišel  do  vznožja  skalovja ,  kjer  se  je  odpiralo  črno  žrelo .  Zlezel  je  v  votlino  in  ugotovil ,  da  je  tako  velika  in  tako  globoka ,  da  je  zdajle  nima  časa  raziskati .  Zlezel  je  ven  in  se  vzpel  na  vrh  razmetanih  skal ,  kjer  je  bil  menda  najvišji  vrh  otoka .  Od  tam  je  s  pogledom  v  resnici  objel  vse  obzorje :  povsod  morje .  Se  pravi ,  da  je  na  otočku ,  precej  manjšem  od  Mas  a  Tierra  in  brez  znamenj  naselitve .  Zdaj  je  razumel  čudno  vedenje  kozla ,  ki  ga  je  ubil .  Žival  ni  še  nikoli  videla  človeškega  bitja ,  radovednost  jo  je  prikovala  k  tlom .  Robinson  je  bil  preveč  izčrpan ,  da  bi  lahko  ocenil  obsežnost  svoje  nesreče  . . .  » Ker  tole  ni  Mas  a  Tierra , «  je  preprosto  rekel ,  » je  pa  Otok  obupa , «  in  s  tem  spontanim  krstom  povzel  svoj  položaj .  Znočilo  se  je .  Lakota  mu  je  izvrtala  zoprno  luknjo  v  želodec .  Obup  človeku  ne  da  miru .  Blodil  je  po  vrhu  in  našel  nekakšen  divji  ananas ,  manjši  in  manj  sladek  od  kalifornijskega ,  z  žepnim  nožem  ga  je  narezal  na  kocke  in  pojedel .  Potem  se  je  zavlekel  pod  skalo  in  utonil  v  spanec  brez  sanj .

Več  dni  je  potreboval ,  da  je  razstrelivo  na  splavu  pripeljal  na  kopno ,  ker  ga  je  polovico  časa  motila  plima .  Ta  čas  je  izkoristil ,  da  ga  je  zavaroval  pred  dežjem  s  streho  iz  palmovih  vej ,  obteženih  s  kamni .  Z  ladje  je  prinesel  tudi  dva  zaboja  prepečenca ,  daljnogled ,  dve  mušketi  na  kremen ,  dvocevno  pištolo ,  dve  sekiri ,  tesarsko  sekirico ,  kladivo ,  oblič ,  zavoj  prediva  in  velik  kos  rdeče  tkanine  poceni  blaga ,  mišljenega  za  zamenjavo  z  morebitnimi  domorodci .  V  kapitanovi  kabini  je  našel  slavni  sodček  amsterdamerja ,  hermetično  zaprtega ,  v  njem  pa  veliko  porcelanasto  pipo ,  kljub  krhkosti  nepoškodovano  v  tulcu  tobaka .  Na  splav  je  naložil  kup  desk ,  ki  jih  je  izpulil  s  krova  in  z  ladijskih  pregrad .  V  kabini  prvega  častnika  je  našel  dobro  ohranjeno  Sveto  pismo ,  odnesel  ga  je  varno  zavitega  v  kos  jadra .

Ravno  je  zvijal  rebro  v  pravilen  kot ,  tako  da  se  je  z  vso  težo  upiral  vanj ,  ko  je  dobil  nejasen  občutek ,  da  ga  nekdo  opazuje .  Vzdignil  je  glavo  in  se  srečal  s  pogledom  Tenna ,  psa  z  Virginije ,  setra  nizkega  rodu ,  vendar  prijaznega  kot  otrok ,  ki  je  bil  v  trenutku  brodolomau  na  mostu  na  straži  z  mornarjem  na  straži .  Žival  se  je  ustavila  kakšnih  sto  korakov  stran ,  zašilila  ušesa ,  upognila  sprednjo  levo  taco .  Toplo  čustvo  je  ogrelo  Robinsonu  srce .  Zdaj  je  za  gotovo  vedel ,  da  se  ni  samo  on  rešil .  Naredil  je  nekaj  korakov  proti  živali  in  gaga  poklical  po  imenu .  Tenn  je  pripadal  pasji  pasmi ,  ki  ima  živo ,  nujno  potrebo  po  človeški  družbi ,  po  človeškem  glasu  in  roki .  Zato  je  bilo  čudno ,  da  ni  pritekel  k  Robinsonu. ,  Ccvilil  je ,  se  grbil  in  mahal  z  repom .  Robinson  je  bil  samo  nekaj  korakov  stran  od  njega ,  ko  se  je  začel  umikati ,  pokazal  je  zobe  in  sovražno  zarenčal .  Potem  se  je  hitro  obrnil  in  prihuljeno  zbežal  v  goščo  inter  zginil .  Robinsona  je  srečanje  kljub  razočaranju  razveselilo  in  ga  nekaj  dni  držalo  pokonci .  Povrhu  tega  mu  je  nerazumljivo  Tennovo  vedenje  odvrnilo  misli  od  Pobega  in  jim  dalo  novo  kost  za  glodanje .  Je  uboga  žival  mogoče  znorela  od  groze  in  trpljenja  ob  brodolomu ?  Ali  pa  je  zaradi  kapitanove  smrti  tako  prizadeta ,  da  ne  prenese  nobenega  drugega  človeka ?  Vendar  mu  je  prišla  na  misel  drugačna  hipoteza  in  ga  navdala  s  tesnobo .  Mogoče  pa  je  že  tako  dolgo  na  otoku ,  da  je  čisto  naravno ,  da  je  podivjal .  Koliko  dni ,  tednov ,  mesecev ,  let  je  preteklo  od  brodoloma ?  Robinsonu  se  je  zvrtelo  v  glavi ,  ko  si  je  postavil  to  vprašanje .  Zazdelo  se  mu  je ,  kakor  da  je  vrgel  kamen  v  vodnjak  in  da  zaman  čaka ,  da  bo  zaslišal  pljusk ,  ko  bo  padel  na  dno .  Sklenil  je ,  da  bo  od  zdaj  naprej  na  drevo  na  otoku  vsak  dan  naredil  zarezo  in  vsakih  trideset  dni  križec .  Potem  pa  se  je  zatopil  v  gradnjo  Pobega  in  pozabil  na  sklep .

Robinsonu  se  je  prizor  močno  zagnusil .  Na  jaso  se  je  vrnil  še  bolj  prepričan ,  da  mu  je  ta  zemlja  tuja  in  sovražna  in  da  je  čoln  katerega  trden  in  prijeten  obris  je  videl  skozi  bodičevje  vez  z  življenjem .

Obrnil  je  hrbet  odprtemu  morju  in  zagrizel  v  kamnito  groblje ,  posejano  s  srebrnim  osatom ,  ki  je  peljalo  na  sredo  otoka .

Vendar  pa  se  mu  otok  še  zmeraj  ni  zdel  divjina ,  ki  bi  jo  znal  obvladati ,  udomačilti  in  iz  nje  narediti  človeško  okolje .  Ni  minil  dan ,  da  mu  ne  bi  kakšen  nepričakovan  ali  grd  dogodek  obudil  tesnobe ,  ki  se  je  porodila  v  njem  v  trenutku ,  ko  je  doumel ,  da  je  edini  preživeli  brodolomec ,  in  se  počutil  kot  človeška  sirota .  Čeprav  je  bil  pomirjen  ob  pogledu  na  obdelana  polja ,  ogrado  s  kozami ,  lepo  urejeno  skladišče ,  ponosno  razstavo  orožja ,  ga  je  spet  prevzel  občutek  zapuščenosti ,  ko  je  presenetil  vampirja ,  ki  je  čepel  kozličku  na  vratu  in  mu  pil  kri .  Krempljasti  in  nazobčani  krili  pošasti  sta  kot  mrtvaški  plašč  prekrivali  žival ,  ki  se  je  slabotno  opotekala .  In  spet ,  ko  je  nabiral  školjke  na  skalah ,  na  pol  potopljenih  v  morje ,  in  je  dobil  pljusk  vode  naravnost  v  obraz .  Malo  zmeden  zaradi  šoka  je  naredil  nekaj  korakov ,  pa  ga  je  takoj  ustavil  drugi  pljusk ,  ki  ga  je  spet  s  preklemansko  natančnostjo  zadel  v  obraz .  Spet  ga  je  zvila  dobro  znana  stara  tesnoba ,  ki  se  je  je  tako  bal .  Samo  na  pol  je  spustila  objem ,  ko  je  v  kotanji  v  skali  odkril  majhno  sivo  hobotnico ,  ki  je  znala  presenetljivo  brizgati  vodo  z  nekakšnim  sifonom ,  ki  ga  je  obračala ,  kamor  je  hotela . 

PRVI  ČLEN :  Na  pobudo  Svetega  duha  in  v  skladu  z  naukom  častitega  prijatelja  Georgea  Foxa  je  podanik  Njegovega  veličanstva  Jurija  II. ,  Robinson  Crusoe ,  rojen  19.  decembra  1737  v  Yorku ,  imenovan  za  guvernerja  otoka  Speranza ,  ki  leži  v  Tihem  oceanu  med  otočjem  Juan  Fernández  in  zahodno  čilsko  obalo .  Kot  guverner  ima  vso  zakonodajno  in  izvršno  moč  na  celotnem  ozemlju  otoka  in  v  njegovih  teritorialnih  vodah  skladno  s  smernicami ,  ki  mu  jih  bo  narekovala  notranja  Luč .

Robinson  si  je  vzel  trenutek  za  razmislek ,  preden  določi  kazni  za  žaljenje  javne  morale  na  področju  otoka  in  njegovih  teritorialnih  voda .  Stopil  je  proti  vratom  in  jih  odprl ,  da  se  pokaže  svojim  podanikom .  Listje  velikega  tropskega  gozda  je  kodrasto  valovalo  proti  morju ,  ki  se  je  v  daljavi  stapljalo  z  nebom .  Ker  je  bil  rdeč  kot  lisjak ,  ga  je  mama  od  malega  oblačila  v  zeleno  in  mu  v  glavo  ubijala  nezaupanje  v  modro ,  ki  da  ne  gre  skupaj ,  jeje  govorila ,  ne  z  rdečimi  lasmi  ne  z  barvo  obleke .  Zdaj  pa  je  tako  usklajeno  pelo  to  morje  listja  na  platnu  oceana ,  obešenem  na  nebu .  Sonce ,  morje ,  gozd ,  modrina ,  ves  svet  je  bil  tako  negiben ,  da  bi  bil  še  čas  videti ,  kakor  da  visi ,  če  ne  bi  bilo  mokrega  tiktakanja  vodne  ure .  » Če  je  kakšna  posebna  okoliščina , «  je  pomislil  Robinson ,  » ko  naj  bi  Sveti  duh  pokazal ,  da  je  vstopil  vame ,  zakonodajalca  na  Speranzi ,  potem  je  gotovo  tak  dan ,  kakor  je  danes ,  tak  trenutek ,  kakor  je  ta .  Kaj  ne  bi  bila  ognjen  plamen ,  ki  bi  mi  zaplesal  nad  glavo ,  ali  steber  dima ,  ki  se  vzdiguje  naravnost  proti  zenitu ,  dokaz ,  da  sem  božji  tempelj ? «

Potem  je  še  dostikrat  ustavil  uro  in  delal  poskuse ,  ki  bodo  mogoče  nekega  dne  iz  zapredka  potegnili  novega  Robinsona .  Vendar  še  ni  prišel  njegov  čas .  Drugi  otok  se  ni  več  prikazal  iz  rožnate  jutranje  meglice  kakor  tistega  znamenitega  jutra .  Potrpežljivo  je  pobral  stara  oblačila  in  nadaljeval  z  igro ,  kjer  je  nehal ,  in  v  rutini  nepomembnih  opravkov  in  obredov  pozabil ,  da  si  je  želel  nečesa  drugega .

Piše ,  da  ne  pridemo  v  nebeško  kraljestvo ,  če  nismo  kot  majhni  otroci .  Nikoli  ni  bila  nobena  evangelijska  beseda  bolj  dobesedno  ustrezna .  Votlina  mi  ne  nudi  samo  trdnega  temelja ,  na  katerega  lahko  postavim  svoje  ubogo  življenje .  Ampak  vrnitev  v  izgubljeno  nedolžnost ,  za  katero  vsak  človek  na  skrivaj  žaluje .  Čudežno  povezuje  mir  v  sladki  maternični  temi  in  mir  v  grobu ,  tistega  pred  življenjem  in  tistega  po  življenju .

Blatno  cmokanje ,  gnila  sopara ,  ki  so  jo  izpuhtevali  lepljivi  vrtinci ,  vse  to  močvirsko  vzdušje  ga  je  v  glavi  močno  spominjalo  na  mlako ;  raztrgan  je  bil  med  občutkom  zmagoslavja  in  omotično  slabostjo .  Kaj  ni  riževo  polje  dokončna  ukrotitev  mlake  in  odločilna  zmaga  nad  vsem ,  kar  je  bilo  najbolj  divjega  in  najbolj  motečega  na  Speranzi ?  Vendar  jo  je  drago  plačal ;  večno  se  bo  z  žalostjo  spominjal  naporov ,  ki  jih  je  zahtevala  naspeljava  kanala ,  ki  napaja  rezervoar ,  gradnja  nasipa  okrog  in  okrog  riževega  polja ,  izdelava  dveh  zapornic  z  opornim  zidom  iz  ilovice ,  z  vratnicami  iz  desk  in  s  kamnitimi  ploščami  pod  njima ,  da  voda  ne  bi  izpodjedala  temeljev .  Zato ,  da  se  bodo  čez  deset  mesecev  vreče  riža  katerega  luščenje  bo  spet  zahtevalo  nekaj  tednov  dela  v  prepolni  shrambi  pridružile  žitu  in  ječmenu .  Spet  mu  je  samota  vnaprej  obsodila  vse  napore .  Naenkrat  se  je  zavedel  neznosne ,  neovrgljive  jalovosti  svojega  dela .  Je  poljedelstvo  nekoristno ,  živinoreja  trapasta ,  zaloge  žalitev  zdrave  pameti ,  shrambe  posmeh ,  le  čemu  trdnjava ,  ustavna  listina ,  kazenski  zakonik ?  Koga  lee  bodo  hranili ?  Koga  le  bodo  branili ?  Vsaka  njegova  poteza ,  vsako  njegovo  delo  je  bilo  klic ,  namenjen  nekomu ,  pa  je  zmeraj  ostal  brez  odgovora .

Dnevnik .  :  Kakšna  čudna  osuplost ,  ko  se  zjutraj  zbudimo .  Ni  boljše  potrditve ,  da  je  spanje  avtentično  doživetje  in  nekakšna  generalka  za  smrt .  Od  vsega ,  kar  se  lahko  zgodi  tistemu ,  ki  spi ,  je  prebuditev  prav  gotovo  tisto ,  kar  najmanj  pričakuje ,  na  kar  je  najmanj  pripravljen .  Nobena  mora  ga  ne  prestraši  tako  kakor  ta  nenaden  prehod  na  svetlobo ,  na  drugo  svetlobo .  Prav  gotovo  je  za  tistega ,  ki  spi ,  spanje  dokončno .  Duša  v  hipu  zapusti  telo ,  ne  da  bi  se  obrnila  nazaj ,  ne  da  bi  pomislila  na  vrnitev .  Vse  je  pozabila ,  vse  odvrgla ,  ko  jo  nenadoma  neka  surova  sila  prisili ,  da  se  vrne ,  da  si  navleče  stari  ovoj ,  navade ,  telo . 

Robinson  je  stal  na  pragu  hiše  pred  pultom ,  na  katerem  je  imel  odprto  Sveto  pismo ,  in  se  spomnil ,  da  je  davno  nekoč  krstil  ta  otok  za  Otok  obupa .  To  jutro  pa  se  je  bleščalo  v  poročnem  sijaju  in  Speranza  mu  je  v  mehkih  prvih  žarkovih  z  vzhoda  ležala  pri  nogah .  Z  griča  se  je  spuščal  trop  koz ,  mladičke  je  naenkrat  prevzela  strmina  in  pretirana  živahnost  in  so  se  kotalili  in  odskakovali  kot  žoge .  Na  zahodu  je  zlata  dlaka  zrelega  žita  valovila  v  toplem  vetru .  Šopek  palm  je  na  pol  zakrival  srebrn  blesk  riževega  polja ,  ki  se  je  ježilo  z  mladimi  klasi .  Velikanska  cedra  ob  votlini  je  brenčala  kot  orgle .  Robinson  je  obrnil  nekaj  strani  v  Knjigi  knjig  in  kar  je  prebral ,  je  bila  ljubezenska  pesem  Speranze  in  njenega  moža .  Govoril  ji  je :

Robinson  je  visel  na  nekakšni  gugalnici  iz  lian  in  se  z  nogami  odrinil  od  skalne  stene ,  na  katero  je  napisal  ta  stavek .  Črke  na  granitu  so  bile  velikanske  in  bele .  Kraj  je  bil  izreden .  Videti  je  bilo ,  kakor  da  je  vsaka  beseda  na  črnem  zidu  kot  tihi  krik  zagnana  proti  meglenemu  obzorju ,  ki  obroblja  širno  bleščanje  morja .  Že  nekaj  mesecev  mu  je  muhasti  spomin  prinašal  na  pamet  » koledarje «  Benjamina  Franklina ,  ki  jih  je  njegov  oče  imel  za  bistvo  morale  in  ki  se  jih  je  moral  naučiti  na  pamet .  Veje  na  pesku  so  že  razglašale ,  da  revščina  oropa  človeka  vseh  kreposti :  prazna  vreča  ne  stoji  pokonci .  V  mozaiku ,  vdelanem  v  steno  votline ,  si  lahko  prebral ,  če  je  drugi  greh ,  da  lažeš ,  potem  je  prvi ,  da  se  zadolžiš ,  ker  laž  jaha  na  dolgovih .  Najpomembnejši  izrek  iz  tega  brevirja  pa  je  z  ognjenimi  črkami  zarisal  na  obrežje ,  ko  je  neke  noči  začutil  potrebo ,  da  se  upre  temi  z  razglasitvijo  resnice .  Smrekove  trske ,  zavite  v  predivo ,  pripravljene ,  da  jih  zažge ,  je  položil  na  suhe  kamne  in  jih  razporedil ,  da  so  povedale :  če  bi  malopridneži  poznali  prednosti  kreposti ,  bi  z  malopridnostjo  postali  krepostni .

Mogoče  pa  Indijanci  čakajo ,  da  bodo  napadli  podnevi ?  Robinson  je  oborožen  s  pištolo ,  dvema  mušketama  in  kolikor  je  mogel  nositi  smodnika  in  krogel ,  smuknil  izza  obzidja  in  prišel  v  Zaliv  rešitve  tako ,  da  je  naredil  širok  ovinek  okrog  sipin  na  vzhodu .  Obrežje  je  bilo  zapuščeno .  Treh  kanujev  in  njihovih  veslačev  ni  bilo  več .  Odnesli  so  tudi  truplo  Indijanca ,  ki  ga  je  prejšnji  večer  ubil  s  kroglo  v  prsi .  Ostal  je  samo  črn  krog  od  obrednega  ognja ,  kjer  si  komaj  razločil  kosti  od  ožganih  korenin .  Ko  je  Robinson  odložil  orožje  in  strelivo  na  pesek ,  je  hkrati  naenkrat  odvrgel  s  sebe  vso  tesnobo ,  ki  se  mu  je  nabrala  med  prebedeno  nočjo .  Stresel  ga  je  močen ,  živčen ,  nor ,  in  neustavljiv  smeh .  Ko  se  je  ustavil ,  da  zajame  sapo ,  se  je  zavedel ,  da  se  smeje  prvič  po  brodolomu .  Je  to  prvi  učinek  prisotnosti  tovariša ?  Se  mu  je  povrnila  sposobnost  smeha ,  ker  je  dobil  družbo ,  pa  naj  bo  še  tako  skromna ?  O  tem  bo  razmišljal  pozneje ,  zdaj  ga  je  grizlo  nekaj  precej  bolj  pomembnega .  Pobeg !  Ni  rad  hodil  na  kraj  največje  polomije ,  ki  je  napovedala  leta  propadanja .  Vendar  Pobeg  gotovo  zvesto  čaka ,  s  kljunom  obrnjen  proti  morju ,  da  ga  dovolj  močne  roke  porinejo  v  vodo .  Mogoče  mu  bo  rešeni  Indijanec  pomagal  pri  opuščenem  načrtu ,  dragoceno  bo  tudi  njegovo  poznavanje  otočja ! 

Po  kosilu  bolj  počasnem  in  bolj  izbranem  kakor  čez  teden  si  guverner  da  prinesti  nekakšno  palico ,  ki  jo  je  sam  izdelal ,  in  ki  je  podobna  škofovskemu  križu  in  kraljevskemu  žezlu ,  in  se  pod  velikim  dežnikom  iz  kozje  kože ,  ki  mu  ga  nosi  Petek ,  dostojanstveno  sprehaja  po  otoku ,  pregleduje  njive ,  riževa  polja  in  sadovnjake ,  črede ,  zgradbe  in  dela ,  ki  še  potekajo ,  in  služabniku  deli  graje ,  hvale  in  navodila  za  prihodnje  dni .  Ker  tudi  preostalo  popoldne  kakor  vse  druge  ure  ne  sme  biti  posvečeno  donosnemu  delu ,  Petek  to  izkoristi ,  da  čisti  in  lepša  otok .  Pleve  potke ,  seje  semena  rož  pred  hišami ,  obrezuje  drevje ,  ki  krasi  stanovanjski  predel  otoka .  Robinson  je  stopíil  čebelji  vosek  v  izvlečku  terpentina ,  pobarvanega  z  limonovim  hrastom ,  in  tako  izdelal  lepo  loščilo ,  vendar  je  imel  z  uporabo  precej  problemov ,  ker  je  bilo  na  otoku  pohištvo  redko ,  parketa  pa  sploh  ni  bilo .  Zdaj  pa  se  je  domislil ,  da  bi  Petek  zloščil  prod  in  kamenčke  na  glavni  poti ,  ki  pelje  od  votline  k  Zalivu  rešitve ,  po  kateri  se  je  odpravil  prvi  dan ,  ko  je  prišel  na  otok .  Po  premisleku  se  mu  je  zdelo ,  da  zgodovinska  pomembnost  poti  opravičuje  velikansko  delo ,  ki  ga  izniči  najmanjši  naliv  in  glede  katerega  je  bil  na  začetku  v  dvomih ,  ali  je  pametno ,  da  ga  naloži  Petku .

Ko  je  Petek  vstopil  v  hišo ,  je  takoj  opazil ,  da  se  je  vodna  ura  ustavila .  V  steklenici  je  bilo  še  vode ,  vendar  je  bila  odprtina  zamašena  z  lesenim  zamaškom ,  gladina  je  ostala  na  višini  tri  zjutraj .  Prav  nič  ni  bil  presenečen ,  da  Robinsona  ni .  V  njegovi  glavi  je  ustavljena  ura  čisto  naravno  pomenila  odsotnost  guvernerja .  Navajen ,  da  jemlje  reči  take ,  kakršne  so ,  se  ni  spraševal ,  ne  kje  je  Robinson ,  ne  kdaj  se  vrne ,  niti  ali  je  sploh  še  živ .  Tudi  ni  pomislil ,  da  bi  ga  šel  iskat .  Popolnoma  se  je  zatopil  v  opazovanje  reči  okrog  sebe ,  ki  so  mu  bile  sicer  domače ,  vendar  sta  ustavljena  ura  in  Robinsonova  odsotnost  metali  nanje  drugačno  luč .  Postal  je  gospodar  sebe ,  gospodar  otoka .  Kot  da  bi  mu  Tenn  hotel  potrditi  dostojanstvo ,  ki  mu  je  podeljeno ,  se  je  leno  vzdignil  na  tačke ,  prišel  k  njemu  in  uprl  vanj  svoj  mandljevi  pogled .  Ubogi  Tenn  ni  bil  več  rosno  mlad ,  kot  sod  okrogla  zadnjica ,  prekratke  noge ,  solzne  oči  in  volnasta  motna  dlaka  so  povedale  dovolj  o  zobu  časa  ob  koncu  bogatega  pasjega  življenja .  Vendar  je  očitno  tudi  on  začutil  novo  situacijo  in  je  čakal ,  da  se  bo  prijatelj  odločil ,  kaj  bo  naredil .

V  takem  jeznem  stanju  si  je  iz  jermenov  iz  kozje  kože  spletel  bič .  Na  skrivaj  ga  je  bilo  sram ,  skrbelo  ga  je ,  ker  mu  je  v  srcu  naraščalo  sovraštvo .  Aravkancu  ni  dovolj ,  da  uničuje  Speranzo ,  ampak  zastruplja  še  gospodarjevo  dušo !  Robinsona  so  v  resnici  že  nekaj  časa  spreletavale  misli ,  ki  si  jih  ni  upal  priznati  in  so  bile  vse  variacije  na  isto  temo ,  na  Petkovo  smrt ,  naravno ,  naključno  ali  izzvano .

ljudstvom  na  čeljusti .

kKer  ni  moja  žena  in  jaz  nisem  njen  mož .

Jaz  sem  te  zasadil  kot  plemenito  trto ,

tvoja  krivda  ostane  umazana  pred  mano .

Najbolj  pa  se  je  trudil  s  puščicami .  Moč  lokov  je  namreč  ves  čas  povečeval  zato ,  da  je  lahko  povečal  dolžino  puščic ,  ki  je  že  presegala  šest  čevljev .  Občutljivo  ravnotežje  konice  in  perja  ni  in  ni  bilo  nikoli  dovolj  natančno ,  po  cele  ure  je  postavljal  puščice  na  kamen ,  da  bi  našel  središče  težnosti .  Puščice  je  opremljal  s  perjem  prek  razumnih  meja ,  uporabljal  zdaj  perje  papig ,  zdaj  liste  palm ,  in  ker  je  iz  lopatic  koz  prirezoval  konice  v  obliki  kril ,  je  bilo  očitno ,  da  mu  ne  gre  za  to ,  da  bi  puščice  z  močjo  in  natančnostjo  zadele  plen ,  ampak  da  bi  letele ,  da  bi  jih  neslo ,  kolikor  daleč  in  kolikor  dolgo  je  mogoče . 

Ko  je  napenjal  lok ,  se  mu  je  obraz  od  koncentracije  skoraj  boleče  pačil .  Dolgo  je  iskal  kot ,  ki  bi  omogočil  puščici  najsijajnejši  let .  Nazadnje  je  struna  zažvižgala  in  se  podrgnila  po  usnjeni  rokavici ,  s  katero  si  je  zavaroval  levo  podlaket .  Z  vsem  telesom  nagnjenim  naprej ,  z  rokama  stegnjenima ,  kot  da  bi  vzleteli  in  hkrati  prosili ,  je  spremljal  let  puščice .  Obraz  mu  je  žarel  od  zadovoljstva ,  dokler  je  živa  moč  premagovala  trenje  in  težnost .  Ko  pa  se  je  konica  obrnila  proti  zemlji  in  je  perje  komaj  kaj  zadrževalo  padec ,  se  je  v  njem  nekaj  zlomilo  v  njem .

Robinson  se  je  dolgo  spraševal ,  kaj  bi  lahko  pomenilo  to  streljanje  z  lokom ,  brez  divjadi ,  brez  tarče ,  v  čemer  je  Petek  užival  do  izčrpanosti .  Nazadnje  se  mu  je  zazdelo ,  da  razume ,  ko  je  nekega  dne  precej  močen  veter  z  morja  butal  valove  ob  breg .  Petek  je  preskušal  nove  puščice ,  pretirano  dolge  in  na  skoraj  treh  čevljih  operjene  s  finimi  peresi  albatrosa .  Napel  je  lok  in  pod  kotom  petinštirideset  stopinj  ustrelil  proti  gozdu .  Puščica  je  zletela  najmanj  sto  petdeset  čevljev  visoko .  Za  trenutek  se  je  ustavila ,  potem  pa  ni  zapikirala  na  plažo ,  ampak  se  je  postavila  v  vodoravno  lego  in  se  z  novo  močjo  zagnala  proti  gozdu .  Ko  je  izginila  za  zaveso  prvih  dreves ,  je  Petek  zažarel  proti  Robinsonu .

» Andoar  bo  letel ,  Andoar  bo  letel. , «  je  razburjen  ponavljal  in  še  zmeraj  ni  hotel  razkriti  svojih  namenov .

Nekega  dne  je  precej  surovo  zbudil  Robinsona ,  ki  je  dremal  pod  evkaliptusom .  Našemil  se  je  v  nekaj ,  česar  Robinson  ni  takoj  razumel .  Noge  je  imel  oblečene  v  razcapane  cunje .  Ramena  mu  je  pokrival  kratek  suknjič .  Na  glavi  je  imel  slamnik ,  povrh  pa  se  je  varoval  še  s  sončnikom  iz  palmovih  listov .  Predvsem  pa  si  je  naredil  brado ,  tako  da  si  je  na  lica  nalepil  šope  rdečih  kokosovih  dlak .

» Katerega  dne  smo ? «  ga  je  vprašal  Robinson .

» Katerega  dne  smo ,  Joseph ? «

Vmes  se  je  trudil  s  pogovorom ,  ki  je  grozil ,  da  bo  zamrl  v  zoprno  tišino .  Hunterju  je  opisoval  zaloge  Speranze  z  divjadjo  in  svežo  hrano  za  preprečevanje  skorbuta ,  recimo  krešoa  in  portulak .  Mornarji  so  že  plezali  po  skodlastih  deblih  in  z  meči  sekali  palmove  srčke ,  slišal  se  je  smeh  drugih ,  ki  so  lovili  koze .  Robinson  je  kar  nekam  ponosno  pomislil ,  kako  bi  trpel ,  ko  je  otok  še  vodil  kot  vrt ,  če  bi  ga  moral  takole  predati  na  milost  in  nemilost  surovemu ,  požrešnemu  krdelu .  Pogled  na  podivjane  suroveže  mu  ni  pritegnil  pozornosti  zaradi  dreves ,  ki  so  jih  po  neumnem  pohabljali ,  ne  zaradi  živali ,  ki  so  jih  vse  vprek  pobijali ,  ampak  zaradi  vedenja  ljudi ,  njegovih  soljudi ,  hkrati  tako  znanih  in  tako  tujih .  Kjer  je  včasih  stala  Splošna  banka  na  Speranzi ,  so  se  zdaj  visoka  drevesa  s  svilnatim  šumenjem  zibala  v  vetru .  Neki  mornar  je  tam  enega  za  drugim  našel  dva  zlatnika .  Takoj  je  z  glasnim  kričanjem  priklical  tovariše  in  po  zmedenem  kreganju  so  sklenili ,  da  zažgejo  ves  travnik ,  da  si  olajšajo  iskanje .  Robinson  še  pomislil  ni ,  da  je  zlato  njegovo ,  in  tudi  ne ,  da  bodo  živali  ob  edini  pašnik  na  otoku ,  ki  ga  deževje  ne  spremeni  v  močvirje .  Preveč  je  poslušal  prepire ,  ki  jih  je  povzročilo  vsako  novo  odkritje ,  in  je  samo  z  enim  ušesom  raztreseno  poslušal  kapitana ,  ki  mu  je  pripovedoval ,  kako  je  potopil  ladjo  s  francoskimi  četami ,  poslanimi  na  pomoč  ameriškim  upornikom .  Prvi  častnik  pa  mu  je  pravil  o  dobičkonosni  trgovini  z  afriškimi  sužnji ,  ki  jih  zamenjuje  za  bombaž ,  sladkor ,  kavo  in  indigo ,  blago ,  ki  predstavlja  idealen  tovor  za  pot  nazaj  in  gre  v  evropskih  pristaniščih  ugodno  v  prodajo .  Oba  sta  se  ukvarjala  s  svojimi  zadevami  in  še  pomislila  nista ,  da  bi  ga  vprašala ,  kaj  vse  se  mu  je  dogajalo  po  brodolomu .  Niti  Petkova  prisotnost  ju  ni  kaj  prida  zanimala .  Robinson  se  je  zavedal ,  da  jima  je  bil  nekoč  podoben ,  da  so  ga  gnale  iste  reči  pohlep ,  nadutost ,  nasilnost  in  da  je  del  njega  še  zmeraj  podoben  njima .  Hkrati  pa  ju  je  gledal  z  zavzeto  neprizadetostjo  entomologa ,  sklonjenega  nad  roj  žuželk ,  čebel  ali  mravelj  ali  sumljiv  zbor  stonog ,  ki  ga  presenetiš ,  če  privzdigneš  kamen .

» Nič  si  ne  morem  pomagati  z  njim !  Zjutraj  mi  je  pokvaril  kurjo  pašteto ,  ker  jo  je  trikrat  solil .  Dobil  je  svojih  dvanajst  udarcev  z  vrvjo .  In  jih  bo  še  več ,  če  se  ne  bo  poboljšal . «

» Vajenec  z  Whitebirda  sem , «  je  odgovoril  otrok .  » Hotel  sem  pobegniti  z  ladje ,  ker  sem  bil  nesrečen .  Ko  sem  včeraj  stregel  v  menzi ,  ste  me  prijazno  gledali .  Ko  sem  izvedel ,  da  ne  boste  odšli ,  sem  sklenil ,  da  se  skrijem  na  otoku  in  ostanem  pri  vas .  Ponoči  sem  se  zmuznil  na  most  in  hotel  skočiti  v  morje  in  splavati  na  breg ,  takrat  pa  sem  zagledal ,  da  je  nekdo  s  čolnom  priveslal  do  ladje .  Bil  je  vaš  služabnik .  Z  nogo  je  odrinil  kanu  in  odšel  k  prvemu  častniku ,  ki  ga  je  očitno  pričakoval .  Tako  sem  vedel ,  da  bo  ostal  na  ladji .  Odplaval  sem  k  čolnu  in  zlezel  vanj .  Odveslal  sem  na  breg  in  se  skril  v  skalah .  Whitebird  je  odplul  brez  mene. , «  je  končal  z  zmagoslavnim  tonom  v  glasu . 
