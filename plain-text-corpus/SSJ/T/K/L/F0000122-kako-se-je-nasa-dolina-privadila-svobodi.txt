 
Miloš  Mikeln :  Kako  se  je  naša  dolina  privadila  svobodi

Zakaj  sem  se  lotil  po  dveh  desetletjih  in  pol  zapisovanja  zgodb  iz  časov  po  drugi  svetovni  vojni ?  Zakaj  rajši  stare  zgodbe  namesto  današnjih ?

Nekoč  se  je  vrnil  z  nočnega  popivanja  šele  po  jutranji  maši  in  ker  mu  je  žena  preobširno  in  preglasno  razlagala  sramotnost  takega  početja ,  ji  je  pobegnil  v  cerkev .  Tam  sta  ga  zmagali  utrujenost  in  pijača ,  zaspal  je  na  prijetno  hladnih  kamnitih  tleh  in  se  zbudil  šele  proti  večeru .  Potem  je  tri  tedne  visel  med  življenjem  in  smrtjo  in  se  zaobljubil  k  svetemu  Antonu ,  da  ne  gre  nikoli  več  v  cerkev ,  če  ozdravi .  Svetnik  ga  je  uslišal  in  Kolbezen  je  držal  besedo :  v  cerkev  ni  stopil  več .

» Zakaj  si  se  pa  potlej  ustavil ? «

» Na  cerkvi  pa  na  graščini . «

» Kaj  ne  boš  vedel , «  in  Kolbezen  se  je  oprezno  ozrl  naokrog ,  » tvoj  brat  je  partizan . «

Življenje  pa  staremu  Parnemu  niti  tega  ni  privoščilo ,  da  bi  se  bil  lahko  vsak  dan  po  avemariji  ustopil  pred  parno  in  zaklical  » Jurij ,  Florijan ,  večerja ! « ,  da  bi  čula  vsa  dolina .

Na  vas  je  pomenilo  na  trg  med  graščino  in  cerkvijo ,  Podravčevo  trgovino  in  Kržanovo  pekarno .  Kdor  je  šel  na  ta  trg  ali  v  katero  teh  štirih  stavb ,  je  šel  na  vas ,  ko  se  je  vračal  od  ondod ,  je  prihajal  z  vasi ,  in  dokler  je  bil  tam ,  je  bil  na  vasi .  Samo  ta  del  vasi  se  je  imenoval  vas ,  vsi  drugi  konci  so  imeli  svoja  posebna  imena :  Goje ,  Žabja  vas ,  sejmišče ,  čeprav  v  Gojah  ni  bilo  gojev ,  kar  že  to  je ,  v  Žabji  vasi  komaj  kaj  žab  in  na  sejmišču  že  dolgo  ne  več  sejmov ,  samo  kak  vrtiljak  na  ročni  pogon  je  stal  tam  dvakrat  na  leto  po  nekaj  dni .

Kolbezen  je  moral  primakniti  cigareto  tik  pred  oči ,  da  bi  razbral  male  črke  na  njej :  » Par . . . ti . . . zan , «  je  prebral ,  nato  pa  cigareto  naglo  predjal  v  drugo  roko  in  se  komaj  še  o  pravem  času  ukrotil ,  da  ni  zapihal  v  dlani ,  kakor  da  ima  v  njih  vroč  krompir ,  pravkar  iz  žerjavice  izbezan .

» Dobil  sem  jih  od  terenca ,  ki  je  bil  pozimi ,  si  moreš  misliti ,  v  samem  Beogradu .  Cel  zavitek  mi  jih  je  dal .  Shranil  sem  dve ,  da  ju  pokadim  tisti  dan ,  ko  bo  svoboda . «

Repovž  je  prikimal :  » Gori  v  moji  luknji  je  vlažno .  Ko  pokadiva ,  boš  stopil  gor  pa  prinesel ,  kar  imam  pod  žimnico ,  Titovo  sliko  pa  papirnate  zastavice .  Pribila  bova  vse  skupaj  tjale  nad  občinska  vrata . «

V  tiste  pol  ure ,  kolikor  sta  Kolbezen  in  Repovž  potrebovala  za  preureditev  občine  in  trga  na  vasi  v  smislu  svobode ,  so  iz  sleherne  hiše  v  dolini  zavihrale  zastave .

Povsod  so  jih  imeli  pripravljene .  Iz  nekaterih  hiš  so  se  pokazale  zastave  brez  zvezde .  Visele  so  nekaj  minut ,  izginile  in  se  takoj  spet  pojavile ,  tokrat  z  zvezdo .  Kolbezen  je  imel  prav :  dolinci  so  bili  pripravljeni  na  vse  primere .

» No ,  prav , «  je  rekel  župan ,  in  tako  sta  opravila .

» Si  ni  zapomnil ?  Si  pa  še  bo , «  je  rekel  župan  in  stopil  po  senu .

Tako  je  nemški  župan  obdržal  na  Sadarjevem  kozolcu  zadnjo  besedo .

Ta  je  prikimal ,  reči  pa  ni  mogel  ničesar ,  ker  se  je  tisti  trenutek  oglasilo  z  roba  doline ,  od  reke  in  izpod  Šmohorja ,  gosto  streljanje .

» Repovž ,  si  nor !  Komu  je  to  potrebno ,  kaj  boš  s  tem  dokazal ! «

Kotečnik  je  bil  zadnje  vojne  mesece  nekako  čudno  sam .  Ljudje  so  se  ga  izogibali .  Še  spred  vojne  je  imel  kolarsko  delavnico ,  v  kateri  je  potlej  pod  Nemci  naredil  zanje  tisoče  samokolnic  in  jo  razširil  skoraj  v  malo  tovarno .  Potem  je  pred  letom  dni  odšel  v  partizane .  Toda  že  po  nekaj  mesecih  se  je  vrnil  domov ,  suh ,  bled  in  svetlih  oči ,  ko  da  je  jetičen .  Nemci  so  ga  držali  štirinajst  dni  v  zaporu  pa  ga  izpustili ,  da  je  naprej  delal  samokolnice  zanje .  Odtlej  dolina  ni  vedela ,  pri  čem  je  z  njim :  če  je  pobegnil  partizanom ,  kar  bi  lahko  sodili  po  tem ,  kako  naglo  so  ga  Nemci  izpustili ,  zakaj  ga  partizani  niso  kaznovali  kakor  vse  dezerterje  če  pa  je  odšel  iz  hoste  s  partizanskim  privoljenjem  in  soglasjem ,  zakaj  so  ga  Nemci  pustili  v  miru .  Kakor  že ,  ljudje  so  se  ga  izogibali ,  da  ne  bi  brez  potrebe  rinili  v  težave ,  ki  so  se  Kotečniku  očitno  še  obetale .

Streljanje  se  je  približalo .

Repovž  je  bil  še  vedno  na  svojem  mestu  za  zidom ,  ko  so  ljudje  prinesli  na  vas  Kotečnika  in  njegove  fante .  Položili  so  jih  pred  vhod  v  nekdanjo  občinsko  pisarno ,  nad  katerim  je  postrani  visela  razcefrana  Titova  slika .  Okrog  njih  se  je  nenavadno  naglo  zbrala  vsa  vas .

Nekdo  jih  je  pokril  s  prestreljeno  zastavo ,  ki  so  jo  bili  beli  sklatili  z  graščine .  Na  zastavi  je  bila  nova  rdeča  zvezda ,  ki  jo  je  Kolbezen  šival  preteklo  noč .

V  pomečkane  zelene  uniforme  oblečeni  domobrani ,  ki  so  prišli  za  belo  vihro ,  molče  in  v  neurejeni  koloni ,  se  niso  ozirali  ne  na  levo  ne  na  desno .  Šli  so  čez  vas  kot  da  jim  je  vse  to  malo  mar .  Ljudje  so  jim  razbrali  z  obrazov ,  da  niti  otrokom  niso  več  nevarni ,  zato  so  se  razmaknili  komaj  toliko ,  da  se  je  kolona  lahko  ovila  čez  trg  med  cerkvijo  in  graščino ,  naprej  skozi  vas  in  proti  glavni  cesti  onkraj  vasi ,  pa  čeznjo  in  v  pobočja  hribov ,  za  katerimi  mora  biti  nekje  blizu  ali  daleč ,  kdo  to  ve  na  tem  prekletem  svetu ,  kjer  človeka  gonijo  kot  ovco  v  tesno  zbiti  čredi ,  avstrijska  meja .

Domobrani  so  brez  besede ,  celo  brez  krivega  pogleda  začeli  odpenjati  pasove  ter  odmetavati  orožje  in  opremo  v  globoki  obcestni  jarek .  Razoroženi  so  se  pomikali  skozi  pregrajo  tovornjakov ,  se  na  drugi  strani  spet  zbirali  v  kolono  in  počasi  korakali  naprej ,  vendar  ne  več  proti  hribom  na  severu ,  temveč  po  glavni  cesti  proti  mestu .  Vse  to  se  je  dogajalo ,  kot  bi  se  lačna  in  premražena  vojska  po  dolgem  maršu  napotila  po  kasarniškem  dvorišču  k  svojim  pogradom ,  kjer  bodo  samo  še  legli  in  zaspali  prazen ,  top  spanec  brez  sanj .

» Ne .  Samo  naj  nas  obvesti ,  nič  drugega .  Ta  je  dobival  svoje  ukaze  od  drugod . «

» Kotla  za  svinjekuho  nima ,  štiri  leta  ni  mogel  dobiti  novega ,  ko  mu  je  stari  počil  in  je  moral  kuhat  svinjam  v  loncih  na  štedilniku ,  tega  pa  nikomur  ne  privoščim , «  je  godrnjal  Repovž  in  si  dolgo  prižigal  cigareto ,  da  mu  ne  bi  bilo  treba  gledati  otovorjenih  kmetov ,  ki  so  hiteli  na  vse  strani  povprek  čez  vas ,  na  videz  neurejeno  in  zbegano ,  v  resnici  pa  vsak  po  svoji  najkrajši  poti ,  tako  prazen  kot  obložen .

To  in  tako  sta  razložila  Repovžu  Sovinc  in  Sadar ,  v  glavnem  prvi ,  malo  pa  tudi  drugi ,  z  dopolnitvami ,  ki  sta  jih  prispevali  Sovinčevka  in  Sadarica .  Zbrana  soseska  je  z  napeto  radovednostjo  čakala ,  kako  bo  Repovž  kos  težavni  nalogi ,  da  razsodi  v  tej  čudni  pravdi .

Sovinc  in  Sadar  sta  se  potihem  godrnjaje  pobrala ,  Sadar  spet  s  sekiro  v  roki ,  medtem  ko  je  Sovinc  mulo  in  kuhinjo  pustil  na  vasi .  Mladinci  v  graščini  so  se  spet  posvetili  plesu  in  ljudje  so  se  začeli  počasi  razhajati  ob  glasni  spremljavi  temperamentnega  argentinskega  tanga  izbor  zaplenjenih  plošč  je  bil  bolj  pester ,  kot  je  sprva  kazalo .

Druga  pot  domov  je  bila  precej  drugačna  od  prve .  Jumbo  se  je  med  njo  naučil  tudi  počasne  vožnje ,  človek  se  navadi  vsega ,  v  kar  ga  dovolj  trdo  prisilijo  okoliščine .  Vso  pot  so  tiho  peli ,  dokler  ni  na  križišču ,  ko  so  zavili  z  glavne  ceste  proti  vasi ,  Jumbo  rekel :  » Ko  pridemo  na  vas ,  pa  brez  besede  potihem  v  graščino ,  ste  razumeli ? «

» Ja , «  je  rekel  Mrakov  Francek ,  najmlajši  med  njimi  in  edini  poleg  Jurija  prav  iz  te  vasi  doma ,  » bodo  pač  domači  počakali  še  to  noč .  Potihem  v  graščino ,  pogledamo ,  ali  so  Nemci  pustili  kaj  slame ,  pa  razgrnemo  odeje .  Jutri  pa . . . «

Ampak  tudi  v  drugo  ni  šlo  tako ,  kot  si  je  bil  zamislil  Parni  Jurij .  Njegov  prihod  v  domačo  vas  je  bil  spet  in  že  v  drugo  popolnoma  drugačen  od  načrtovanega .

» No ,  no ,  kako  ti  je  ime , «  se  je  potihem  pogovarjal  bolj  s  seboj  kot  s  konjem ,  ko  se  je  previdno  vabeče  bližal  belcu ,  » kak  navaden  šimel  že  nisi ,  to  bi  bilo  zate  premalo  gosposko .  Revež ,  le  kdaj  so  te  zadnjikrat  razsedlali .  Ampak  kdor  te  je  jezdil ,  ta  pa  joče  za  teboj ,  kaj .  No ,  le  počasi .  Zdaj  boš  šel  z  menoj ,  znebil  se  boš  sedla ,  gotovo  ga  nosiš  že  tedne ,  potem  pa  dobiš  dobrega  nemškega  ovsa  v  jasli ,  podse  pa  toplo  suho  steljo .  Pa  kadar  ti  bom  spet  naložil  sedlo ,  bom  sedel  na  njem  samo  jaz ,  nihče  drug .  Ni  takega  konja  v  dolini  in  tudi  v  mestu  ne ,  dragi  moj ,  zato  te  nikomur  ne  dam .  Ti  pa  jaz ,  to  bodo  ljudje  imeli  kaj  videt ,  kadar  se  bo  nama  mudilo  po  dolini . . . «

Ribolov  z  ročnimi  bombami  so  počasi  opustili .  Zajcev  niso  več  lovili  z  mavzericami ,  kar  je  bilo  itak  jalovo  početje ,  temveč  so  zaščito  polj  pred  škodljivci  omejili  na  preganjanje  vran  z  raketnimi  pištolami  in  še  to  so  opravljali  samo  otroci ,  ne  toliko  zaradi  ptičev  kot  v  svojo  zabavo .

» Saj  se  ne  vtikam  jaz ,  oni  se  vtikajo  vame . «

» A  polnih  tudi ? «

Ono  z  zidanico  Kolbezna  ni  posebno  prizadelo ,  slovo  od  rizlinga  mu  je  šlo  pa  do  živega .  Tako  jedrnato  pa  vendar  tako  pretresljivo  od  srca  je  Kramer  povedal  svoje  slovo  od  brniških  trt ,  da  je  Kolbezen  večkrat  ponovil  za  njim :  » Adijo ,  rizling .  Adijo ,  rizling . «  Nato  je  vnovič  nagnil  pletenko ,  a  Kramer  je  medtem  že  pognal  in  Kolbeznu  se  je  zaletelo ,  da  je  še  dolgo  kašljal  in  krehal  tako  zagnano ,  da  bi  bil  skoraj  padel  z  voza .

Konj  je  počasi  stopal  po  strmem  kolovozu  navzdol .

Na  poti  nazaj  v  dolino  so  našli  tudi  Kramerjevo  odejo .  Jumbo  je  najprej  hotel  z  njo  h  Kramerju ,  da  mu  jo  vrne  in  se  pri  tem  še  malo  pogovori  z  njim .  Potem  pa  je  kot  že  poprej  križar  tudi  on  obupal  nad  Kramerjem  in  nad  dolinci .  Odejo  je  rajši  dal  črnemu  neznancu ,  ko  ga  je  v  mestu  odložil  v  zaporu .

» O ,  ne .  Kar  morejo .  Kar  morejo ,  tovariši !  Kaj  pa  morejo ?  Nič .  Saj  se  nič  ne  dobi ,  saj  ne  moreš  kupit  niti  žeblja ! «

Lojtrniki  so  mu  sledili ,  ne  da  bi  se  kdo  začudil .  Zato  pa  je  bil  toliko  bolj  začuden  Sadarjev  bratranec .  Preden  je  stopil  na  prag  in  Repovžu  naproti ,  je  še  hlastno  naročil  domačim ,  naj  vreče  in  kante ,  ki  jih  je  bil  poprej  na  poti  v  mesto  odložil  v  vežo  Sadar ,  živela  svoboda ,  naglo  znosijo  na  podstrešje .

Ker  se  je  streha  podrla  samo  na  koncu  dolge  kegljiščne  lope ,  so  kegljači  sprva  nemoteno  metali  naprej .  Toda  mlademu  Sadarju  je  zelo  šlo  spod  rok  z  njegovim  trdim  mavcem  na  levici  in  Ogrizki  so  morali  poiskati  primerno  orodje  zoper  to .  Najbolj  pri  roki  so  bili  pač  strešni  podporniki  kegljišča  in  naglo  so  izpulili  enega  od  njih .  Kegljači  so  to  po  naključju  videli  in  naglo  planili  k  preostalim  podpornikom .  Streha  je  nekaj  trenutkov  še  obstala  bolj  na  njihovih  rokah  kot  na  stebričkih ,  potem  so  pa  le  morali  popustiti .  Ko  se  je  prah  polegel  in  so  se  izkopali  iz  kupa  ostrešnih  tramičkov ,  krajnikov  in  desk ,  so  imeli  vsi  za  stvar  zainteresirani  okrog  sebe  v  izobilju  priročnega  orodja ,  da  so  lahko  primerno  posegli  v  pretep ,  kar  so  tudi  nemudoma  naredili .

Tako  sta  potovala  stari  Parni  s  konca  Žabje  vasi  in  Ogrizek ,  višji  poštni  uradnik ,  prvi  oče  Parnega  Jana ,  edinega  dolinskega  tako  rekoč  od  soseske  priznanega  potepuha ,  in  vodnika  Jumba ,  najbolj  spoštovanega  partizana  v  dolini ,  drugi  peterih  šolanih  fantov ;  prvi ,  ki  je  stal  pri  mokrih  vajah  ob  izpuhu  motorke ,  da  se  ne  bi  otroci  opekli ,  in  drugi ,  ki  je  bil  preživel  življenje  med  obrazci  in  žigi  ter  natančnimi  in  jasnimi  predpisi  in  pravili  tako  sta  potovala  stari  Parni  in  Ogrizek  teden  dni .

Ogrizku  pa  je  poslej  spomin  na  dva  dogodka  v  življenju  pomagal  prenašati  sivo  mreno  na  duši ,  ki  sta  mu  jo  zapustili  dve  vojni  in  jo  je  trideset  let  kanglice  s  fižolom  na  jutranjem  vlaku  ustrojilo  v  trdo  skorjo .  O  prvem  bi  večkrat  rad ,  a  mu  je  bilo  nerodno  in  ni  znal  prav  začeti ,  o  drugem  pa  si  ni  upal  govoriti  z  Ogrizkovko ,  ki  je  vse  svoje  dni  od  zore  do  polnoči  prala ,  kuhala ,  krmila  svinje  in  ogrebala  krompir ,  da  sta  bila  mogla  izšolati  pet  otrok .  Zato  je  moral  živeti  s  svojima  dvema  spominoma  sam .  Počasi  je  prišel  do  spoznanja ,  da  je  tudi  samota ,  vsaj  v  tem  oziru  in  v  takem  smislu ,  del  človekove  uravnoteženosti .

Tako  je  prišel  v  prvo  partizansko  igro ,  uprizorjeno  v  dolini ,  sveti  Miklavž  z  angeli  in  s  hudičem  vred .

Zbral  je  obe  predvojni  igralski  družini ,  klerikalno  in  liberalno ,  za  največjo  uprizoritev  Divjega  lovca ,  kar  jih  je  kdaj  bilo  v  dolini .  Za  režijo  je  nagovoril  Marjana  Liparja ,  strojnega  stavca ,  ki  se  je  vsak  dan  vozil  na  delo  v  tiskarno  v  mesto .  Pripeljal  mu  je  Jumbove  terence ,  da  bodo  peli  v  vlogi  vaških  fantov ,  vso  dolinsko  mladino ,  da  bo  statirala  kot  kmečko  delovno  ljudstvo ,  zase  pa  si  je  izgovoril  vlogo  starega  župana .  Nato  so  začeli .

Stari  Sadar  tokrat  ni  tekal  po  hlevih ,  da  bi  poslušal  škripanje  tramov ,  ki  so  nosili  pod  dvorane ,  temveč  je  rekel ,  » če  je  zdržala  Repovževega  Miklavža ,  bo  pa  še  to « ,  si  prinesel  kuhinjsko  pručko  in  se  usedel  v  sredo  pred  prvo  vrsto ,  tik  pred  zaveso .

Iz  dvorane  je  bila  stvar  videti  takole :  biriči  so  ustrelili ,  močno  je  počilo ,  se  pokadilo  in  zasmrdelo  po  smodniku ,  oder  je  pokril  omet  in  prah ,  divji  lovec  Janez  je  omahnil  in  padel  v  prepad ,  nekdo  drug  je  v  prepadu  nečloveško  zatulil ,  kakor  da  ga  dajejo  iz  kože ,  nakar  sta  iz  prepada  skočila  Pavlovec  in  mladi  Sadar  in  stekla  vsak  na  svojo  stran  za  kulise .

Kajpada  so  vsi  vedeli ,  da  za  narisanimi  skalami  čaka  na  Pavlovca  namesto  prepada  mladi  Sadar .  Kljub  dimu  in  prahu  so  videli ,  da  leti  divji  lovec  Janez  nad  svojega  prijatelja  s  puškinim  kopitom  naprej ,  namerjenim  onemu  spodaj  naravnost  v  trebuh .  Globok  vzdih  strahu  se  je  iztrgal  iz  dvorane  in  obvisel  nad  njo  v  napetem  pričakovanju .  In  v  to  se  je  zarezal  Sadarjev  nadvse  realistični ,  prav  nič  zaigrani  krik  kot  nekakšna  prvobitna  katarza ,  ki  jo  je  občinstvo  prištelo  k  igri ,  pravi  igri ,  tisti ,  ki  jo  je  bil  napisal  pisatelj  in  ki  je  s  tem  dobila  še  globlje  človeško  prizadeti  konec .  Napetost  se  je  sprostila  v  olajšanju  in  namesto  smeha ,  ki  ga  je  pričakoval  obupani  režiser ,  se  je  iz  dvorane  usulo  viharno  ploskanje ,  glasni  klici  navdušenja  in  vsakršno  odobravanje ,  dokler  niso  odprli  zastora  in  so  se  prikazali ,  še  vedno  vsi  v  dimu  in  z  ometom  posuti ,  igralci  in  se  nekajkrat  priklonili ,  rahlo  zmedeni  in  iskreno  začudeni .

» Razen  mladih  dveh ,  postopata  po  hiši  pa  nervozne  nas  delata , «  je  naglo  odločil  Sovinc .  » Sani  so  zunaj ,  konji  okomotani ,  samo  vprežem  jih ,  ob  pravem  času  sta  lahko  nazaj . «

Repovž  je  bil  pri  volji .

Parole  so  se  iz  meseca  v  mesec  spreminjale .  » Smrt  vojnim  zločincem «  je  počasi  pojemala ,  namesto  nje  pa  je  postala  zelo  priljubljena  » psi  lajajo ,  a  karavana  gre  dalje « .  Ta  parola  je  bila  Jumbu  tako  všeč ,  da  jo  je  dal  svojemu  polomljenemu  terencu ,  ki  je  še  vedno  poležaval  z  obema  nogama  v  mavcu ,  prepisati  na  roko  v  velikem  formatu ,  nakar  so  jo  obesili  na  pokopališki  zid ,  čeprav  je  imela  dve  manjši  napaki .  Namesto  » lajajo «  je  možak  napisal  » lajajajo « .  Tak  spodrsljaj  se  kajpak  lahko  primeri  tudi  šolanemu  slikarju  ali  črkostavcu .  In  prav  z  mislijo  na  take  napake ,  možne  tudi  v  tiskarni  parol ,  je  mož  popravil  še  čudni  » a  karavana « ,  s  čemer  ni  vedel  kaj  in  kam ,  in  je  to  napisal  po  naše ,  da  se  je  parola  naposled  glasila :  » Psi  lajajajo ,  akoravno  gre  dalje ,  Edvard  Kardelj . «

Vogarška  je  merjasec  samo  prislonil  ob  zid .  S  svojo  elektrifikacijo  v  rokah  je  gledal  zdaj  žeblja ,  zdaj  ugaslo  luč  pod  stropom ,  in  se  čudil .

Vogaršek  je  prav  tako  kosil  jabolčnik  in  kruh ,  le  da  k  slednjemu  ni  imel  drugega  kot  margarino  iz  vojnega  plena .  Vogarškovka  se  je  bila  namreč  odpeljala  z  jutranjim  vlakom ,  tistim ,  na  katerega  Sadarica  kljub  prijaznim  železničarjem  ni  hotela  stopiti ,  na  obisk  k  sestri ,  ki  jo  je  bila  zadnjikrat  videla  pred  tremi  leti .  Predvidevajoč ,  da  njenega  samega  do  večera  ne  bo  in  da  bodo  na  kolinah  že  dobro  skrbeli  zanj ,  mu  kajpak  ni  pustila  jedi  na  štedilniku .  V  njeni  shrambi  pa  Vogaršek  zaradi  posebnega  skrivalniškega  reda ,  ki  ga  je  imela  tam  še  iz  časov ,  ko  so  bili  pri  hiši  otroci ,  medtem  vsi  davno  poženjeni  in  od  hiše ,  ni  našel  ničesar  užitnega  in  si  je  moral  odpreti  veliko  pločevinko  blede  nemške  margarine .

Mrak  se  je  izlizal  tja  do  poletja ,  vendar  je  bil  samo  še  senca  nekdanjega  moža .

» Zakaj  sva  pa  potem  povedala ? «  je  vprašal  Ivana  Lepijivan .

» A  si  videl ? «  je  rekel  Lepijivan .  » Ni  bilo  prav ,  da  sva  mu  povedala . «

» Dobro !  Prav !  Pa  gremo ! «

» O ,  vi  ste  pa  dobre  volje ?  Kje  ste  ga  pa  nalivali ? «

Skozi  mesto  je  Lepijivan  visel  do  pasu  skozi  okno  in  pozdravljal  pešce  na  pločnikih ,  bolj  ali  manj  prijazno ,  kakršni  so  se  mu  pač  zdeli  po  obrazih .  » Hej ,  ti ,  s  črnim  klobukom , «  je  ozmerjal  nekoga ,  ko  so  čakali  pred  železniškimi  zapornicami ,  » ti  pa  izkoriščaš  človeka  po  človeku ,  kaj ?  Ti  bomo  že  pokazali ,  kdo  je  zdaj  oblast !  Jurij ,  naredi  mi  majhno  uslugo ,  daj ,  ustreli  ga ! «  Jurij  je  ustrelil  v  strop  vozila .  » Ha ,  si  zdaj  videl ,  kapitalist  umazani ,  ti ,  ja ,  ti  s  črnim  klobukom ! «

Bil  je  ravno  še  toliko  nadevan ,  da  je  brez  pomisleka  sedel  za  krmilo ,  orehe ,  darilo  hvaležnih  Svečincev ,  kot  nekakšno  odlikovanje  za  veliki  podvig ,  je  vzel  s  seboj ,  in  si  upal  peljati  svoj  avtobus  tudi  dol .

Stopili  so  iz  avtobusa ,  zbrali  marmorne  ostanke  na  kup  in  ugibali ,  kaj  bi  z  njimi .  Zadrege  jih  je  rešil  mladenič  v  škornjih ,  jahalnih  hlačah  in  beli  srajci  s  kravato ,  ki  je  pritekel  iz  okrožja ,  pobral  vse  tisto  v  naročje  in  brez  besede  izginil  nazaj  skozi  obokani  vhod .

Avtobus  je  odropotal  izpred  okrožja  in  iz  mesta  na  cesto  v  dolino .  Ivana  sta  šla  po  svoje  tri  steklenice  tropinovca  za  drugo  samokolnico ,  nakar  je  moral  Albin  na  svojo  vsakdanjo  vožnjo .  Njegovi  trije  potniki  so  sklenili ,  da  ga  ne  bodo  zapustili  v  hudem ,  če  so  bili  skupaj  v  dobrem ,  zato  so  ostali  v  avtobusu .  Prodajali  so  vozovnice  in  pobirali  denar ,  na  postajah  zapirali  vrata ,  kadar  je  bila  huda  gneča  in  sta  morala  poprijeti  dva  moža  z  vso  močjo ,  kadar  pa  so  bile  razmere  ugodnejše ,  so  organizirali  v  avtobusu  petje  in  druge  oblike  zabavnega  življenja .  Potniki  so  bili  s  tem  v  glavnem  zadovoljni ,  pa  tudi  če  kateri  ni  bil ,  to  Jurija  in  obeh  Ivanov  ni  motilo :  ponudili  so  mu  tropinovca  in  če  ga  še  to  ni  spravilo  v  dobro  voljo ,  so  ga  pustili  v  miru  kot  brezupen  primer  mračne  zaostalosti  in  se  posvetili  veseli  in  zadovoljni  večini .

Pregnal  je  zaostali  zimski  hlad  še  iz  zadnje  grape  v  hribih ,  posušil  kolovoze  v  gozdu ,  na  ravninskih  gmajnah  razgibal  jelševje  ob  potokih ,  da  je  natočilo  sokovja  v  veje  in  naglo  ozelenelo ,  in  prebudil  mlade  trave ,  da  so  se  pognale  navzgor  in  je  oživel  skriti  mali  svet  med  njimi .

Belec  je  pogrknil  in  se  lotil  trave  tik  ob  Jumbovi  glavi ,  da  je  rezko  mletje  njegovih  zob  odmevalo  Juriju  v  ušesih ,  kot  bi  stope  v  mlinu  podivjale  in  hotele  prehiteti  druga  drugo .

Po  tem  cvetličnem  opravilu  so  zasopli  posedli  po  klopeh  na  železniški  postaji ,  postajenačelnica  je  namreč  tudi  imela  izredno  lepo  zbirko  rož ,  in  ugibali ,  kam  zdaj .  Na  vasi  ni  bilo  več  kaj  početi .  Zato  so  sklenili ,  da  gredo  domov  po  bicikle  in  v  mesto .

Bližal  se  je  prvi  maj ,  prvi  v  svobodi ,  in  Repovž  se  ga  je  namenil  praznovati  z  veliko  delovno  zmago :  z  novim  mostom .

Gručo ,  ki  se  je  nabrala  okrog  njih ,  je  ločila  na  dvoje  mladina ,  ki  je  pritopotala  čez  most ,  in  harmonikar  je  nehal  igrati  samo  tista  dva  koraka ,  ko  je  poskočil  po  strmem  mostnem  nasipu  navzdol .  Repovža  so  skoraj  prevrnili  z  vozičkom  vred .  » Bova  temu  že  še  kdaj  prišla  na  kraj ,  Sadar .  Gremo ,  miting  se  bo  začel . «

Kolbezen  je  poprijel  voziček :  » A  zdaj  boš  pa  siten ?  Zaradi  teh  nekaj  besed ? «

Fantje  so  bili  naredili  tak  kres ,  da  bi  moral  goreti  do  jutra ,  toliko  je  bilo  v  njem  lesa .  Dekleta  so  odplesala  moravske  plese  na  rosni  travi .  Slepeč  soj  ognja ,  roji  isker ,  ki  so  vršeli  v  neskončno  globoko  nočno  nebo ,  v  polmraku  zabrisane  postave  ljudi  krog  in  krog ,  iz  teme  žareče  oči  fantov ,  odsevajoče  svetlobo  in  toploto  živega  ognja ,  in  omotica  plesnega  vrtinca  so  jim  dvignile  mlade  prsi ,  zravnale  hrbte ,  nasule  mravljincev  v  prste  na  nogah ,  in  dekleta  so  plesala  kot  še  nikoli .  In  ko  je  po  končani  proslavi  harmonika  začela  veselico  in  rajanje ,  so  jih  zadihane  prijeli  v  roke  fantje ,  jih  trdno  stisnili  in  se  čudili  radostni  skrivnosti  življenja ,  pripisujoč  iskrenje  v  dekliških  očeh  odsevu  ognja  in  drhtenje  njihovih  razgretih  teles  svojim  močnim  rokam ,  pri  čemer  so  imeli  resda  prav ,  četudi  samo  napol ,  kajti  druga  polovica  resnice  je  bila  skrita  v  dekletih  samih ,  preprosta ,  stara  in  znana ,  pa  vendar  zmerom  spet  neodkrita  in  nova ,  da  so  jo  sicer  čutile ,  niso  ji  pa  vedele  imena ,  in  so  se  v  nemiru  neznanih  pričakovanj  čudile  še  same ,  široko  odprtih  oči .
