 
Droben  plamen  v  petrolejki  se  je  zibal  v  daljavi .  Opazil  ga  je  takoj ,  ko  je  dosegel  pristanišče .  Začelo  je  pihati ,  spustile  so  se  prve  debele  kaplje .  Vedel  je ,  da  bo  premočen ,  še  preden  bo  dosegel  luč .  Še  bi  se  lahko  umaknil  pod  napušč  praznih  hiš ,  ki  so  v  temi  stale  ob  obali ,  ali  se  vrnil  nazaj  v  opustelo  mesto  in  si  našel  zavetišče .  Šel  je  naprej  mimo  praznih  privezov ,  ki  so  obgrizeni  štrleli  v  deževno  noč .  Počasi  je  šel  in  štel  udarce  v  oddaljenem  zvoniku ,  bil  je  brez  pravega  načrta  in  nikamor  se  mu  ni  mudilo .

-  Da ,  gotovo  bom  skočil  iz  te  tvoje  lupine ,  dovolj  imam  hrupa  in  smradu  po  olju ,  je  bil  odločen  Andrijan .

Druga  luč ,  ki  je  svetila  veliko  bolj  čisto  in  svetlo ,  brez  saj  in  belo ,  je  žarela  nekje  z  vzpetine ,  s  pol  višine  hriba ,  ki  je  stal  popolnoma  temen  in  molčeč  nad  vasjo .  Že  s  pomola  je  opazil ,  da  hrib  prekriva  velik  del  zvezdnega  neba ,  tako  ostro  se  namreč  spušča  nad  vas ,  in  je  zato  tukaj  še  vse  veliko  bolj  temno ,  brez  senc  in  razločnih  obrisov . 

-  Dober  večer ,  je  skorajda  zašepetal  s  suhim  grlom ,  v  strahu ,  da  ne  bi  zlomil  keramičnega  molka ,  poveznjenega  nad  točilnico .

-  Aha ,  tako ,  tudi  prav .  Kaj  pa  je  namen  prihoda ,  če  lahko  vprašam ?  Ste  na  begu ?  je  zavrtala  in  ga  prvič  premerila  s  pogledom .

-  Ne ,  ne ,  se  je  poskušal  opravičiti  Andrijan .  Zagotovo  ne  na  begu  . . .

-  Pijete ,  se  je  ponudil  z  naročilom .

-  Danes  so  pozne ,  je  rekel  Baraka  po  dolgem  ciklu  molka  izza  šanka .  Gledal  je  proti  ozkemu  pasu  lesketajočega  se  morja ,  ki  ga  je  videl  med  vrati .  Večerilo  se  je .  Vročinske  megle  so  se  razkadile  in  zapihala  je  blaga  sapa ,  ki  je  prinesla  nekaj  svežine . 

Še  zmeraj  ni  vedel ,  kje  pravzaprav  je ,  stal  je  na  tujem  pragu ,  pred  kamnito  hišo ,  po  sajah  sodeč  črno  kuhinjo .  Ni  si  mogel  priklicati  v  spomin  dogodkov  preteklega  večera ,  kako  se  je  znašel  tukaj ,  je  bilo  zanj  velika  uganka .

Omamljen  in  s  prebujenim  bičem  glavobola  se  je  počasi  spuščal  po  razbeljeni  stezi  proti  vasi ,  vleklo  ga  je  proti  morju ,  skopal  bi  se  in  potopil  pregreto  glavo  globoko  proti  dnu . 

Najstarejše  tri  so  stale  v  plitvini  ob  obali ,  s  spodvihanimi  črnimi  krili  in  v  velikih  belih  modrcih .  Ves  dan  so  se  sklanjale  k  morju ,  sortirale  školjke  in  jih  očiščene  zlagale  v  košare .  Mlajše  pa  so  se  potapljale  in  nosile  v  vrečah ,  opasanih  ob  levem  boku ,  školjke  z  dna .

7.

Za  trenutek  se  je  ustavil  med  tremi  visokimi  borovci ,  najvišjim  rastjem ,  kar  ga  je  videl  na  otoku ,  opazoval  je  gostilno ,  zdaj  še  od  daleč ,  in  človeka ,  ki  je  pravkar  stopil  na  plano ,  za  trenutek  je  postal  kot  on ,  zdelo  se  mu  je ,  da  tudi  on  okleva ,  kam  bi  se  obrnil .  Naposled  se  je  spustil  po  ozki  stezi  ob  morju  proti  svetilniku .  V  gibanju  temne ,  zdaj  že  skorajda  popolnoma  črne  silhuete  je  razbral  nemir  in  negotovost ,  podobno  kot  pri  sebi . 

-  Le  kako  se  je  to  lahko  zgodilo  njej ,  bila  je  najboljša  . . . 

Pil  je  drugi  kozarec  vina ,  bil  je  izžgan  od  vročine ,  še  bolj  ga  je  žejalo  ob  misli  na  dan ,  ki  ga  je  prečepel  na  pečinah .  Še  vedno  so  se  mu  pred  očmi  spreletavale  podobe ,  kot  lačni  galebi ,  nizko  krožeči  nad  morjem ,  iskal  je  odgovorov ,  veliko  stvari  bi  rad  vprašal  može ,  pa  je  le  molčal .  Ni  se  upal  vsiljevati  s  svojo  prisotnostjo ,  bil  je  tujec ,  četudi  se  nihče  ni  pretirano  menil  zanj . 

Znova  je  bilo  vse  tiho ,  le  šepetanje  in  podrsavanje  kozarcev  po  mizah  je  bilo  slišati . 

Tekla  je  mimo  njegovih  oči ,  lahko  bi  ji  sledil ,  se  pognal  za  njo ,  jo  vprašal  po  imenu ,  pa  ni ,  bil  je  žejen  in  je  ostal  ob  zidu ,  v  senci ,  iz  katere  se  še  dolgo  ne  bo  izvil .

Dolgo  so  pili ,  a  ne  veliko ,  molče  na  skalah ,  in  gledali  na  morje ,  preden  so  umili  kri  z  Vršinega  lica .  Oglašali  so  se  prvi  ptiči ,  ko  so  truplo  zavijali  v  bele  prte  in  ga  nato  na  veslih  odnesli  v  Barakino  vinsko  klet . 

Na  previsu  je  čemel ,  dokler  ga  niso  iz  sna  pognali  koraki  in  glasovi  žensk .  Počasi  so  se  v  vrsti  vzpenjale  čez  oster  greben  od  obal  proti  previsu .  Skočil  je  pokonci  in  jim  stopil  naproti ,  zadihan ,  kot  da  je  šele  zdaj  prihitel  čez  hrib .  Pograbil  je  prvi ,  ki  mu  je  stala  nasproti ,  prazno  vrečo  in  kašeto .  Ta  večer  so  bile  prazne .  Ves  dan  so  le  iskale  Oljkino  senco  v  morju .

-  Pa  ga  bomo  stesali ,  je  bil  vzhičen  Baraka ,  ker  se  je  premikalo  bolje ,  kot  je  pričakoval .

Andrijan  se  je  zdrznil  ob  imenu  Danica ,  zdaj  je  prvič  slišal  ženskino  ime ,  ali  pa  ga  je  do  sedaj  vedno  preslišal ,  ker  ga  je  navdajala  s  strahospoštovanjem ,  ki  ga  ni  bil  vajen .  To ,  da  ima  poseben  položaj  med  vaščani ,  je  vedel  takoj ,  ker  je  bila  edina  ženska  v  krčmi  tisti  večer ,  ko  je  prispel ,  to ,  da  je  vodila  potapljanja ,  pa  je  bilo  tako  ali  tako  nekaj  posebnega .  Ob  tem  je  bilo  na  njej  še  nekaj  posebej  skrivnostnega ,  s  svojo  ribjo  hrbtenico  in  tistimi  zelenimi  očmi ,  ki  so  nenehoma  žarele ,  je  bila  kot  podvodna  duša ,  temna  vodnica  potapljačic .  Ob  pogledu  na  njene  oči  se  je  nehote  spomnil  na  kače  v  prekletem  vodnjaku ,  ki  so  ga  še  preganjale .  Vendar  to  niso  bile  zlobne  oči ,  bile  pa  so  budne ,  vedno  pripravljene ,  da  zasikajo ,  ne  da  bi  ubijale ,  temveč  prestrašile ,  da  ne  bi  kdo  stopil  nanje ,  jih  ranil  ali  preslepil .

Gnala  ga  je  misel  na  Oljko .  V  prsih  mu  je  trepetalo .  Poln  je  bil  neznane  moči .  Na  to ,  da  je  zamolčal ,  kar  je  vedel ,  da  je  dekle  živo ,  ni  več  mislil .  Prepričan  je  bil ,  da  je  tako  želela  ona ,  sicer  bi  mu  že  namignila ,  naj  ravna  drugače .  Prav  ta  tihi  namig ,  kako  naj  ravna ,  je  pričakoval  zdaj ,  ko  je  tekel  proti  hiši ,  kjer  je  še  maloprej  gorela  luč .

14.

-  Gre  za  prekleto  resno  zadevo ,  je  odločno  odvrnil  Baraka ,  ki  je  začutil  Andrijanovo  lahkomiselnost .  Tukaj  ljudje  še  vse  jemljejo  hudičevo  zares ,  globoko  upajo ,  da  se  bo  svet  zmožen  znova  preroditi .  Vendar  je  treba  za  to  tudi  kaj  žrtvovati ,  ko  gre  vse  navzdol  in  je  čutiti  dno  in  je  potreben  kisik ,  pa  še  toliko  bolj .  Votline  in  razpoke  pod  čermi  so  spet  polne  daritev  in  ogenj  se  prižiga  na  obali  vsako  noč .  Samo  tako  smo  lahko  preživeli ,  je  odločno  zaključil  in  znova  stopil  kot  senca  proti  oknu  in  previdno  pogledal  v  noč ,  temno  silhueto  v  oknu  je  za  trenutek  obliznil  snop  iz  svetilnika ,  zdel  se  mu  je  kot  prikazen ,  v  temi  je  bil  resničnejši .  Andrijan  ni  vedel ,  ali  koga  pričakuje  ali  pa  zgolj  preverja ,  če  sta  zares  sama ,  če  koga  ne  moti ,  da  sta  tukaj ,  sama  . . . 

Stisnil  je  plamen  in  ga  zmečkal  v  dlani .  Vročine  ni  čutil ,  v  njem  se  je  spet  zganil  strah ,  nekaj  mogočnega  je  stegovalo  roke  proti  njegovemu  vratu ,  bilo  je  dušljivo  in  temno ,  nizek  strop  se  mu  je  zdel  še  nižji ,  kamnite  stene  so  pritiskale  in  se  bočile ,  svet  se  je  krčil ,  stiskal  se  je  v  tesnoben  spanec ,  telo  je  pokrčil  v  kepo ,  tiščalo  ga  je ,  a  ni  jokal ,  čutil  je  nekaj  kot  razklan  kamen . 

Z  dlanjo  si  je  šel  čez  oči  in  si  otrl  slani  pot .  Vonjal  je  zadah  po  vinu ,  ki  mu  je  puhtel  iz  ust .  Znova  se  je  zganilo ,  vendar  se  mu  zdaj  v  glavi  ni  več  vrtelo ,  vedel  je ,  da  je  na  suhem  in  da  spodaj  niso  podgane ,  ker  so  bili  koraki  trdi  in  podkovani .  Neslišno  se  je  dvignil  in  iztegnil  vrat  proti  odprtini .  Nekdo  je  bil  spodaj  v  temi ,  Baraka  gotovo  ne  bi  hodil  tako  pritajeno ,  tudi  koraki  niso  bili  njegovi ,  torej  je  nekdo  vstopil  in  nekaj  čaka ,  je  pomislil ,  ko  so  se  koraki  ustavili .  Prižgal  si  je  cigareto ,  Andrijan  je  videl  rumenkast  plamen ,  ki  je  za  hip  osvetlil  prostor ,  gotovo  čaka  in  bo  še  ostal ,  če  pa  kadi ,  gotovo  ni  tat  . . .  Vstopil  je  še  nekdo ,  takoj  je  prepoznal  Barakine  težke  in  kratke  korake ,  gotovo  sta  vedela ,  da  nista  sama ,  čeprav  sta  verjetno  računala ,  da  vsi  spijo ,  tudi  Andrijan ,  ki  je  toliko  popil ,  da  se  gotovo  utaplja  v  črnini .

-  Samo  brez  neumnosti ,  ti  pravim ,  dovolj  imam  smrti ,  je  zašepetal  Baraka  z  grozo .

-  Upam ,  da  bomo  vse  te  lepe  stvari  še  kdaj  potrebovali ,  je  nekdo  nostalgično  pripomnil  ob  pogledu  na  vesla ,  mreže  in  harpune . 

-  Kobilica  je  začuda  še  v  redu ,  le  ojačiti  jo  bo  treba ,  so  modrovali .

-  Od  kod  ti  krilo ,  je  vprašal  odrezavo .  Vendar  je  v  trenutku  videl ,  da  nima  smisla  drezati  v  Perota .  Ta  se  je  namreč  le  nagajivo  nasmejal  in  še  močneje  potegnil  za  blago .  Še  pridem ,  potem  se  bova  pogovorila ,  je  še  dodal  in  se  brezglavo  pognal  proti  pristanišču .  Zdaj  je  mislil  le  še  na  to ,  da  bi  ujel  barko .

Tekel  je  na  vso  moč ,  moral  bi  prispeti  v  pristanišče ,  če  ne  bi  padel  ali  zgrešil  poti  in  zašel  v  trnje ,  v  petnajstih  minutah .  Ladja  bo  pred  pristaniščem  še  upočasnila ,  in  preden  se  bo  privezala  ob  pomol ,  bi  moral  on  že  biti  tam .  Stekel  je  brezglavo  naprej .  Na  razpotju ,  kjer  se  je  ozka  pot  cepila  na  dvoje ,  ena  je  vodila  na  drugo  stran  otoka ,  tista ,  po  kateri  je  tekel  on ,  pa  se  je  strmo  spuščala  skozi  oljčne  nasade  proti  vasi ,  se  ni  ustavil  niti  za  hip .  Odkar  je  prispel  na  Garmo ,  je  imel  zdaj  prvič  pred  sabo  trden  cilj .  Lovil  je  ladjo .

Po  malem  se  je  vseh  že  polaščal  dvom ,  da  bodo  Oljko  še  kdaj  našli  v  morju ,  hoteli  so  končati  s  tem ,  hoteli  so  se  čim  prej  vrniti  k  čolnu ,  delati ,  kar  že  dolgo  niso .  Andrijan  ni  več  zdržal ,  kri  mu  je  vrela  v  glavi ,  meglilo  se  mu  je  pred  očmi ,  postajal  je  težek  in  otrpel ,  kot  pri  potapljanju  na  dah ,  moral  je  ven ,  moral  je  na  zrak ,  moral  ga  je  zajeti  v  pljuča ,  moral  je  posvariti  Oljko ,  moral  je  zadihati  ob  njej .

5.

Pogrezal  se  je  v  polsen ,  ko  so  podobe  še  vedno  pobliskavale  pred  njegovimi  kinkajočimi  očmi ,  in  hkrati  so  šepetale  skrivnosti ,  ki  pa  so  bile  prijetne ,  nič  strašljive ,  ker  je  bil  že  pravi  mojster  v  sleparjenju  sanj .  Že  kot  otroka  so  ga  mučile  hude  in  grozljive  misli ,  vedno  preden  je  zaspal .  V  trenutku ,  ko  je  zatisnil  oči ,  so  se  mu  običajno  prikazali  prizori  pogrebcev ,  ki  so  šli  za  veliko  krsto ,  nosili  so  dolge  prapore  in  z  njimi  mahali  pred  njegovimi  očmi ,  takrat  je  poskusil  z  vsemi  zvijačami  pretentati  hude  misli  tako ,  da  je  poskusil  misliti  na  kaj  lepega  in  prijetnega .  Odprl  je  oči  in  zasanjal ,  da  potuje  na  morje  ali  da  zunaj  pada  sneg .  Ko  je  bila  podoba  dovolj  močna  in  prepričljiva ,  je  počasi  zaprl  oči  in  si  zaželel ,  da  bi  prizor  trajal ,  vse  dokler  ne  bi  zaspal .  Tako  se  je  leta  trudil ,  dokler  ni  spoznal ,  da  so  pogrebci  v  bistvu  ljudje ,  ki  jih  pozna ,  in  da  se  med  njimi  počuti  varno .  Tisto ,  kar  se  je  bal ,  da  bi  moral  pogledati ,  in  kar  je  bilo  nepredušno  zaprto  pred  njim ,  pa  tako  ali  tako  najbrž  nikoli  ne  bo  videl ,  vsaj  upal  je  tako . 

8.

Ostra  jutranja  svetloba  je  zasekala  v  line  na  vrhu  kamnitega  stolpa .  Globoko  spodaj  je  plivkalo  morje ,  to  je  bil  glas ,  ki  mu  je  še  verjel .  Nad  vrati  sta  visela  star  ribiški  plašč  in  oguljen  klobuk ,  obojega  že  dolgo  ni  nosil .  Le  poredkoma  je  videl  razlog ,  da  bi  oblekel  kaj  drugega  kot  stari  suknjič ,  s  katerim  se  je  že  zrasel .  Mislil  je ,  da  se  bo  lepo  napravil ,  ko  bo  dočakal  ladjo ,  ki  bo  prispela ,  tako  pa  ni  videl  nobenega  smisla  več ,  da  bi  odprl  leseni  kovček ,  v  katerem  je  čuval  pražnjo  obleko .  Na  vrata  je  obešal  le  plašč  in  klobuk ,  kar  mu  je  včasih  še  dajalo  občutek  svobode ,  da  bi  lahko  kadarkoli  odšel . 

11.

Pristanišče  je  bilo  spet  prazno ,  hiše  v  ozadju  opuščene ,  tako  da  se  je  le  še  stežka  ločilo  delo  rok  od  narave .  Samo  svetilnik  s  svojim  visokim  stolpom  in  preciznim  svetlobnim  mehanizmom  na  vrhu  je  pričal ,  da  je  tukaj  še  nedolgo  tega  bilo  življenje ,  in  se  je  trudil  dvigniti  svoj  glas  ter  opozoriti  nase ,  tistega ,  ki  bo  nekoč  plul  mimo .  Vse  je  bilo  nepremično ,  kamenje  in  zlizane  poti  so  se  lesketali  v  jutranjem  soncu . 

Iskanje  se  je  pričelo .  Možje  so  se  v  skupinicah  razkropili  po  otoku ,  ženske  pa  so  se  spustile  k  obalam  in  počasi  preiskovale  zalive  in  uvale ,  kjer  je  plivkalo  morje .  Danes  se  ne  bodo  potapljale ,  takšen  je  bil  dogovor ,  tako  bo ,  vse  dokler  ne  najdejo  utopljenke .  Zdaj  so  bile  pripravljene  sprejeti  vlogo ,  ki  jim  je  bila  dodeljena ,  ker  so  upale ,  da  se  bodo  kmalu  spet  vrnile  v  globine ,  kjer  so  bile  doma .

Čoln  je  bil  nared ,  čakal  je  v  skrivališču  za  krčmo ,  možje ,  ki  so  se  počasi  približevali  vrhu ,  so  ga  imeli  ves  čas  pred  očmi .  Vsi  so  ga  že  videli  v  pristanišču ,  kako  se  vijejo  njegova  bela  jadra .  Hodili  so  počasi  skozi  goščo  in  trnje ,  ki  je  preraslo  poti  in  nizke ,  razsute  ograje ,  tukaj  zgoraj  niso  bili  že  dolgo ,  venomer  ko  so  morali  zastati  pred  neprehodno  oviro ,  so  pili  črnino  in  se  obračali  dol  proti  zalivu  in  opazovali  vas ,  ki  je  izginjala ,  in  se  čudili  morju ,  ki  je  počasi  preplavljalo  svet . 

Čeprav  je  bil  od  čudeža  kot  zadet  s  strelo ,  je  moral  hitro  reagirati ,  tukaj  ni  mogel  ostati ,  slišal  je  korake ,  ki  so  se  približevali  iz  smeri  svetilnika ,  Wermer ,  mu  je  takoj  šlo  v  ušesa ,  naglo  se  je  skril  v  klet  in  priprl  vrata ,  ki  so  se  zapirala  navznoter ,  tako  je  upal ,  da  ga  svetilničar  ni  opazil .  Stal  je  za  vrati  in  opazoval  pristanišče  skozi  ozko  špranjo  med  tečaji .  Udarjalo  je ,  dolgo  pozabljeni  beli  zvon  se  je  znova  oglasil ,  da  mu  je  zvonilo  v  ušesih .  Tiščal  je  nos  k  špranji  in  v  hipu  znova  pogledal  ovco ,  ki  je  še  vedno  lizala  krvave  kepe  soli ,  kot  da  se  ni  zmenila  ne  zanj ,  ne  za  svet ,  bal  se  je ,  da  bi  zablejala  in  priklicala  Wermerja ,  ki  je  moral  biti  že  blizu ,  Andrijan  ga  še  ni  opazil ,  če  ni  stari  že  videl  vsega  iz  stolpa .  Zaredila  se  je  tišina .

14.

Splazil  se  je  čez  bližnji  zid  in  sklonjen  šel  dalje ,  slutil  je ,  da  ga  zdaj  ne  bodo  spustili .  Lezel  je  proti  morskemu  pokopališču ,  edinemu  kraju ,  kjer  je  upal ,  da  ne  bo  nikogar  srečal ,  ko  se  je  znova  oglasilo ,  dekliški  smeh ,  za  hip  je  počepnil  in  prisluhnil ,  ni  mogel  ugotoviti ,  od  kod  prihaja  smeh ,  vendar  je  bil  prepričan ,  da  je  njen  glas ,  Oljkin ,  živa  je ,  tudi  prej  v  vasi  jo  je  slišal ,  preden  je  stopil  v  vinsko  klet .  Iščejo  jo ,  tukaj  se  ne  bo  mogla  večno  skrivati ,  tudi  jaz  ne ,  je  pomislil ,  spet  je  prineslo  smeh  med  travami .  Tukaj  ne  morem  ostati ,  moram  gor ,  je  sklenil  in  se  pognal  proti  vrhu ,  ki  ni  bil  več  daleč .  Tudi  stari  Wermer ,  če  ne  vsi ,  je  gotovo  že  za  mano ,  mu  je  kljuvalo  in  mu  dajalo  moči ,  da  je  tekel  in  se  poganjal  čez  skale  in  lezel  proti  pokopališču ,  smeh  je  bil  vse  razločnejši ,  skoraj  jasno  ga  je  že  slišal ,  čeprav  pomešanega  s  šumenjem  vetra  in  petjem  čričkov .  Bliže  ko  je  bil  vrhu ,  bolj  je  bil  prepričan ,  da  je  Oljka  zgoraj ,  kar  mu  je  dalo  moči ,  da  je  vztrajal  in  se  ni  več  zaustavljal ,  tudi  to ,  da  bi  ga  lahko  odkrili ,  ko  je  tekel  povsem  brez  zavetja  zidov  in  rastlinja ,  ga  ni  več  ustavilo .

Že  je  dosegel  planoto ,  vsak  hip  se  bo  pred  njim  odprl  pogled  na  zapuščeno  morsko  pokopališče ,  ki  je  samevalo  visoko  na  pečinah .  Še  enkrat  se  je  obrnil  in  pogledal ,  če  mu  ne  sledijo ,  potem  pa  nekoliko  počasneje ,  tako  da  je  ne  bi  prestrašil ,  ko  bi  ga  zagledala ,  če  ga  že  ni  opazila ,  šel  čez  travo  do  pokopališkega  zidu .  Bilo  je  povsem  mirno  in  tiho ,  tako  kot  vedno  dotlej ,  če  bi  pozorno  prisluhnil ,  bi  slišal  tudi  kamen . 

Toda  zdaj  je  nenadoma  zaslutil ,  da  je  povsem  drugače .  Nikoli  ji  ni  govoril  o  tem  neznosnem  občutku ,  ki  se  ga  je  vedno  bolj  polaščal ,  da  sluti  bližino  nečesa ,  kar  mu  je  grozljivo  sorodno ,  nek  pogled ,  ki  ga  nenehoma  spremlja ,  kot  da  sam  opazuje  svoje  telo  od  nekod  daleč .  Velikokrat  se  je  zalotil ,  da  se  je  zagledal  v  svojo  senco ,  ki  se  mu  je  zdela  resničnejša  od  njega  samega .  Kot  da  teče  še  eno  njegovo  življenje  nekje  vzporedno ,  v  nekem  drugem  telesu ,  mogoče  celo  v  morju ,  in  si  želi  izpolnitve .  Ali  pa  je  vse  le  nedoumljiv  učinek  duše ,  ki  vidi  vse  v  vsem .

Tisočkrat  je  že  slišal  zgodbe  o  ljudeh ,  ki  so  se  izgubili  na  morju ,  o  tem ,  da  so  za  vedno  izginili ,  ne  da  bi  za  njimi  ostala  ena  sama  sled ,  veliko  je  slišal  in  bral  o  ladjah ,  ki  so  potonile  in  jih  niso  nikoli  več  dvignili ,  pa  vendar  si  nikoli  ni  mogel  predstavljati ,  da  bi  se  kaj  takega  zgodilo  tudi  njemu .  Verjel  je  v  svoje  telo  ter  v  vrhunsko  potapljaško  opremo ,  ki  jo  je  vedno  nosil  s  sabo .  Nikoli  ni  bil  tako  lahkomiseln  in  predrzno  uživaški  kot  njegovo  dekle ,  ki  se  je  največkrat  potapljalo  samo  in  na  dah ,  brez  zaščitne  opreme .  Vedno  je  govoril ,  kako  nespametna  da  je ,  ko  je  odšla  v  morje  sama  že  zgodaj ,  še  preden  se  je  on  prebudil .  In  ko  je  rekel  kaj  proti  temu ,  se  mu  je  ona  le  nasmejala  in  ga  podražila ,  da  je  neplavalec .  Nikoli  ni  mogel  razumeti ,  kaj  pravzaprav  misli  s  tem ,  ko  pa  je  bil  prav  on  tisti ,  ki  jo  je  peljal  na  morje  in  jo  učil  potapljanja . 
