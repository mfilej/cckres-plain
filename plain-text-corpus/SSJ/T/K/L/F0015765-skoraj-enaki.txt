 
Pri  iskanju  kakšne  priložnosti  za  občasen  zaslužek  je  Marcel  obiskoval  številne  cenene  barčke ,  te  pa  je  največkrat  našel  v  bolj  sumljivih  četrtih .  Tu  je  sčasoma  spoznal  mnogo  ljudi ,  njihova  dobra  stran  pa  je  bila  v  tem ,  da  ga  niso  spraševali  po  kakršnih  koli  papirjih .  Za  nekatere  od  njih  je  Marcel  včasih  opravil  kak  zaupen  posel  in  te  posle  je  vedno  opravljal  zanesljivo  in  točno .  Ker  je  bil  poleg  tega  še  brez  policijske  kartoteke ,  je  povpraševanje  po  njegovih  uslugah  sčasoma  toliko  naraslo ,  da  je  lahko  celo  izbiral  med  njimi . 

» Moj  mali  bratec  bo  torej  vse  svoje  življenje  knjižni  molj . «  Marcel  se  je  lagodno  odpravil  proti  svoji  bahavi  turbo  limuzini  in  požvenketaval  s  šopom  ključev  v  roki .  » Blagor  takim  lenuhom ,  kot  je  moj  mali  bratec ,  ki  jih  preživljajo  drugi ,  pravim  jaz .  Nekateri  pa  nimamo  take  sreče ,  na  žalost .  Mi  ostali  moramo  trdo  delati ,  da  se  nekako  preživljamo . «  Z  gumbom  na  daljincu  je  odklenil  limuzino ,  z  drugim  pa  odprl  njena  široka ,  na  debelo  oblazinjena  vrata  in  se  zviška  zavalil  na  sedež ,  obložen  s  pravim  usnjem . 

Pred  Sagatovo  oblačilnico  z  zvezdo  na  vratih  je  stal  še  en  mrko  gledajoč  možak  in  tudi  on  je  hotel  videti  priporočilno  vizitko ,  nakar  je  sam  potrkal  na  vrata  in  ju  spustil  noter .  Oton  Sagat  jima  je  prožno  stopil  naproti ,  njegov  stisk  roke  pa  je  bil  trden ,  prisrčen .  Sploh  ni  kazal  svojih  petinštiridesetih  let  vsaj  telesno  ne ;  vendar  pa  je  Ed  začutil ,  da  stoji  pred  karizmatično  osebnostjo . 

Že  po  nekaj  prvih  minutah  je  Edova  zadržanost  povsem  splahnela  in  nehote  se  je  zavedel ,  da  se  je  tudi  sam  nalezel  Nininega  navdušenja .  Sagat  ni  niti  za  trenutek  pokazal ,  da  se  zaveda  svoje  veličine ;  ponudil  jima  je  oranžado  in  kramljal  z  njima  povsem  sproščeno  o  čisto  vsem ,  razen  o  gledališču .  Že  na  odru  je  Ed  občudoval  Sagatov  melodiozni  bariton ,  a  je  mislil ,  da  je  to  del  njegove  vloge ;  zdaj  pa  se  je  prepričal ,  da  ima  resnično  tak  glas  zven  bronastega  zvona .  Potem  je  v  garderobo  pokukala  neka  ženska  in  igralcu  pomenljivo  pokazala  na  uro ,  a  ta  ji  je  samo  vnemarno  pokimal .  Pač  pa  je  takoj  vstal  Ed  in  povlekel  tudi  očarano  Nino  s  seboj .  Bila  sta  že  med  vrati ,  ko  je  Nina  izjecljala ,  da  bi  rada  avtogram  in  Sagat  ji  je  nakracal  svoj  veličastni  podpis  na  eno  od  svojih  fotografij .  Šele  ko  sta  se  vračala  domov ,  se  je  Nina  z  obžalovanjem  spomnila ,  da  Sagatu  sploh  ni  bila  omenila ,  kako  čudovit  je  bil  v  nocojšnji  predstavi .

Zakaj  le  zakaj  je  to  storila ,  kam  se  je  skrila ?  Ko  bi  jo  le  mogel  videti ,  da  mu  to  pove  iz  oči  v  oči ,  da  mu  razloži !  Samo  da  bi  bil  gotov ,  da  je  to  storila  po  svoji  volji ,  da  je  ni  kdo  le  kdo ?  v  to  prisilil .  Edu  so  se  romantične  sanje  o  ljubezni  razblinile ,  medsebojna  odkritost  se  je  izkazala  za  utvaro .  Spraševal  se  je ,  ali  ni  morda  vsaka  ljubezen  ljubezen  nasploh  le  slepilo ,  ponaredek ,  laž ?  Življenje  jo  najbrž  namenja  človeku  samo  zato ,  da  se  lahko  opije .  Usoda  je  kot  diler ,  ki  ti  pravi  daj ,  vzemi  zdaj  tole  lepo  mamilo ,  pomagaj  si ,  pozabi  no  malo  na  kruto ,  dolgočasno ,  naporno  stvarnost !  Ampak  potem  dobiš  seveda  račun  za  to  mamilo ,  kajti  vsako  reč  v  življenju  moraš  pač  plačati .  In  cena  je  največkrat  vražje  visoka .  A  skoraj  nikomur  ni  mar  tega ;  izkušnja  ljudi  ne  izuči .  Spet  in  spet  se  zaljubljajo ,  prisegajo  drug  drugemu  nekakšno  večno  zvestobo ,  poročajo  se ,  se  predajajo  naivni  utvari ,  da  je  zakon  nekakšno  pribežališče ,  varen  pristan ,  ki  ti  zagotavlja ,  da  ne  boš  nikoli  več  sam  in  samoten ,  da  ne  boš  nikoli  nehal  biti  ljubljen . 

Za  izdelavo  osnovnega  modela  Sare  je  Ed  porabil  slaba  dva  meseca  in  zaenkrat  pri  tem  ni  imel  kakšnih  večjih  težav .  Sara  je  bila  visoka  poldrugi  meter ,  imela  je  nesorazmerno  dolge  roke  in  nekoliko  krive  noge .  Njena  koža  je  bila  iz  specialne  plastike ,  ki  je  bila  na  moč  podobna  poraščeni  opičji  koži .  Pri  Sari  je  lahko  Ed  namesto  vseh  kovinskih  delov  prvič  uporabil  diflon ,  pravkar  razvito  tehnološko  novost .  To  je  bila  izredno  trda ,  a  obenem  dovolj  prožna  umetna  masa ,  ki  je  Sari  omogočala ,  da  se  je  premikala  skoraj  neslišno ,  in  na  to  dejstvo  je  bil  Ed  zelo  ponosen .  Najnovejši  dosežki  na  področju  miniaturizacije  so  Edu  omogočili ,  da  je  na  sorazmerno  omejen  prostor  Sarine  notranjosti  stlačil  veliko  funkcionalno  nujnih  delov  in  jih  razporedil  tako ,  da  je  bila  Sara  sorazmerno  votla ,  zato  pa  tudi  relativno  lahka ,  kar  je  bil  pogoj  za  njeno  gibčnost .  Kot  pri  vseh  androidnih  robotih  je  bilo  tudi  Sarino  teme  mogoče  odpreti  z  navadnim  izvijačem ,  tako  da  so  bili  vitalni  elementi  dostopni  za  morebitna  popravila  in  uravnavanje  funkcioniranja .

Zdaj ,  ko  je  že  toliko  časa  preučeval  to  neznansko  pisano  zmes ,  se  je  nenadoma  zavedel ,  da  se  je  vse  doslej  ukvarjal  s  precej  ozkim ,  lahko  bi  rekel  celo  trivialnim  področjem ,  ki  mu  strokovno  pravijo  razvoj  miselnih  orodij .  Sprevidel  je ,  da  je  za  razvoj ,  proučevanje  in  izpopolnjevanje  programske  opreme ,  torej  za  izboljšavo  računalniškega  miselnega  orodja ,  doslej  potrošil  mogoče  lahko  reče  temu  tudi  zapravil  že  kar  nekaj  časa .  Saj  ne  more  reči ,  da  pri  tem  ni  uspel ,  nasprotno .  Na  področju  umetne  inteligence  se  mu  je  bilo  že  doslej  posrečilo  kar  nekaj  dobrih  reči ;  dve  ali  tri  med  njimi  so  bile  objavljene  v  svetovno  znanih  znanstvenih  glasilih  in  tega  je  bil  lahko  seveda  vesel .  A  zdaj  se  mu  je  utrnilo ,  da  je  z  vsemi  drugimi  vred ,  ki  delajo  na  tem  področju ,  v  nekakšni  slepi  ulici . 

Ed  je  počasi  sprevidel ,  da  resničnega  preskoka  v  kakovosti  kibernetskih  naprav  ni  možno  doseči  po  že  izhojeni  poti .  Prizadevanje ,  da  bi  digitalno  zasnovano  androidovo  pamet  nekako  zdresirali ,  kot  dresirajo  cirkuške  živali ,  nima  nobenega  smisla .  Že  od  nekdaj  ga  je  motila  človeška  dvoličnost  v  ravnanju  z  androidi .  Po  eni  strani  bi  radi ,  da  bi  čim  bolj  zvesto  posnemali  človeka ,  po  drugi  strani  pa  jih  programerji  že  kar  na  začetku  položijo  na  Prokrustovo  posteljo  s  tem ,  da  jim  preprečijo  sleherno  spontano  pobudo .  Ta  vpeljani  postopek  se  mu  je  zdaj  zazdel  podoben  načinu  dr.  Frankensteina ,  ki  je  še  kar  dobro  skrpal  svojo  pošast  iz  telesnih  delov  mrtvecev ;  ko  pa  je  uspešno  opravil  fiziološki  del  svojega  posla ,  ga  je  spodneslo  pri  tem ,  ko  je  hotel  temu  svojemu  umotvoru  vcepiti  humanost .  Edu  se  je  začelo  močno  dozdevati ,  da  tudi  on ,  ki  dela  vse  popolnejšo  programsko  opremo  za  androide ,  hodi  po  napačni  poti .

» Mislim ,  da  ima  Natan  po  svoje  prav , «  mu  je  pritegnil  Ed .  » Tudi  jaz  moram  povsem  sam  delati  cele  mesece ,  pod  moj  izdelek  pa  se  potem  podpiše  Lemut  kot  nosilec  projekta ,  ker  je  pač  moj  šef . «

» Nehajmo  no  s  tem , «  je  rekel  Silvester ,  » za  danes  imamo  najbrž  dosti  te  socialne  tematike .  Je  kdo  med  vami  kaj  podrobnejšega  izvedel  o  zadnjih  raziskavah  na  področju  konstruiranja  najnovejših  hibridov ,  križancih  kiborgov  in  androidov ? « 

Svojo  prvo  službo  je  dobil  v  Cyborg  Mutual  Ltd .  Njegov  položaj  je  bil  dokaj  nedefiniran ,  to  pa  mu  je  kar  prijalo ,  saj  se  je  tako  lahko  izmuznil  tistemu ,  kar  mu  ni  prijalo ,  češ ,  da  ravno  to  ni  v  opisu  njegovih  delovnih  nalog .  Tako  pridobljen  prosti  čas  je  Karel  uporabil  za  to ,  da  je  temeljito  preučil  znanstveno  srenjo  v  mestu  in  okolici .  Še  posebej  so  ga  zanimali  inozemci ,  ki  so  bili  tu  na  začasnem  delu  ali  izpopolnjevanju .  Trajalo  je  kar  nekaj  časa ,  da  je  izmed  njih  izbral  štiri  ali  pet  takih ,  ki  so  bili  najprimernejši  za  njegove  namene .  Končno  se  je  odločil  za  nekega  Ogimuro ,  zanesenjaka  zrelih  let ,  ki  je  bil  tako  zelo  zaljubljen  v  svoje  raziskovanje  vpliva  dednosti  pri  insektih  in  drobnih  plazilcih ,  da  se  ni  brigal  za  nič  drugega .

SagatSagat

Brenda  je  prišla  na  novoletni  ples  v  izzivalni ,  napol  prosojni  srebrnkasti  obleki ,  ki  je  imela  na  enem  ramenu  pripeto  prekrasno  rdečo  vrtnico ,  in  Ed  je  ugotovil ,  da  je  videti  zares  mična .  Med  plesom  sta  se  pogovarjala  in  Ed  je  opazil ,  da  ni  skušala  imeti  glavne  besede ,  ampak  ga  je  znala  zares  pozorno  poslušati .  Bila  je  videti  kot  zamaknjena  v  tisto ,  kar  ji  je  pripovedoval ,  ko  pa  je  vmes  vpletel  kaj  duhovitega ,  se  je  zasmejala  na  ravno  pravih  mestih .  Eda  je  presenetilo ,  da  Brenda  ni  terjala  njegove  izključne  pozornosti ,  tudi  ni  sebično  pričakovala ,  da  ji  bo  ves  čas  dvoril .  Njeno  vedenje  je  bilo  sproščeno ,  naravno ,  čisto  brez  tistega  koketnega  spakovanja ,  tako  značilnega  za  premnoge  ženske ,  ki  jih  je  bil  Ed  doslej  spoznal .

Ed  se  je  s  kozarcem  v  roki  in  s  sijočim  smehljajem  na  obrazu  izmuznil  iz  vrveče  množice  svojih  gostov  in  se  na  moč  brezbrižno  vrnil  v  hišo .  Oddahnil  se  je ,  ko  je  za  njem  ostal  vrišč  otrok ,  žuboreče  čebljanje  ženskih  glasov ,  mrmranje  moških  in  neizprosni  ritmični  udarci  sintetičnega  hrupa ,  ki  so  ga  imenovali  zabavna  glasba .  Podal  se  je  po  položnih  zavitih  stopnicah ,  prevlečenih  z  nekakšno  mehko  snovjo ,  in  se  skril  v  svoj  kabinet .  Skozi  okno  je  lahko  videl  živahno  vzdušje  na  popoldanski  vrtni  zabavi  v  čast  svojega  petdesetega  rojstnega  dne .  Očitno  ni  nihče  opazil  njegovega  umika  nihče ,  razen  Sare  seveda ,  ki  se  je  prav  takrat  ozrla  naravnost  v  njegovo  okno .  Ed  ji  je  s  palcem  in  kazalcem  naredil  znamenje ,  da  je  vse  v  redu  z  njim ,  in  Sara  je  to  takoj  razumela  in  se  vrnila  med  rajajočo  skupino  otrok .

Po  več  letih  popolnega  molka  mu  kar  na  lepem  pošlje  takole  pismo  vabilo  na  počitnice .  Impulzivno ,  najbrž  čisto  brez  premisleka ,  a  prav  gotovo  iskreno .  Sicer  pa ,  če  prav  pomisli ,  saj  ima  možak  prav .  Ne  bi  bilo  napačno ,  ko  bi  z  Brendo  malo  zamenjala  njuno  vedno  enako  okolje ;  morda  ju  bo  prav  ta  sprememba  spet  nekoliko  zbližala .  Mogoče  bo  Brendi  to  povabilo  všeč ,  ker  sta  se  z  Madge  prej  vedno  dobro  razumeli . 

» Natan !  Saj  ne  morem  verjeti  svojim  ušesom !  Ali  se  sploh  zavedaš ,  kaj  vse  se  lahko  izcimi  iz  tega ?  Nekontrolirano  razmnoževanje  nepredvidljivih  stvorov ,  ki  lahko  naredijo  . . . «

» Dobro ,  prepričal  si  me .  Kar  nadaljuj . «

» Nič  se  ne  lažem .  Ko  Lea  miruje ,  lebdi ,  ko  se  pa  sklene  premakniti ,  preprosto  oddrsi  tik  nad  tlemi  tja ,  kamor  hoče .  Ne  da  bi  se  pri  tem  sploh  kaj  trudila  s  koraki . «

» Takoj  zjutraj  se  bom  osebno  prepričala ,  ali  je  z  Leo  res  kaj  narobe ,  čeprav  mislim ,  da  bo  to  čisto  zapravljanje  časa .  Predvsem  bom  pa  rekla  Madge ,  da  naj  kar  zlije  v  odtok  tisto  brozgo ,  s  katero  se  nalivaš .  Saj  imajo  vendar  v  barčku  vermut ,  sherry  in  ne  vem  koliko  vrst  dobrih  likerjev ,  če  te  bo  spet  prijelo  poželenje  po  alkoholu . «

Ed  je  odmahnil  z  glavo ,  si  nataknil  očala  za  branje  in  vzel  knjigo  z  nočne  omarice .  Brendin  zadnji  stavek  je  bil  povsem  nesmiseln .  Vsi  so  vedeli ,  da  bi  rajši  pil  iz  cestne  luže  kot  pa  eno  tistih  odurnih  sladkob .  Še  dobro ,  da  ima  Natan  zalogo  irskega  viskija  v  svojem  kabinetu .  Leo  pa  bo  seveda  še  naprej  opazoval .  Pozorno .  Če  se  izkaže ,  da  je  z  njihovo  kiborško  služkinjo  vse  v  redu ,  bo  pač  moral  po  povratku  domov  svoje  počitniške  halucinacije  zaupati  psihiatru .

» Oder ,  misliš ?  Brenda ,  tudi  jaz  sem  potem  pogledal  skozi  tisto  okno .  Prav  ničesar  ni  bilo  zunaj ,  ti  rečem .  Ne  odra ,  ne  deske ,  ne  drevesne  veje ,  ne  česar  koli  drugega .  Samo  dobrih  šest  metrov  praznine  do  tal . «

Ed  je  bil  tako  presunjen ,  da  je  kar  držal  pismo  v  roki ,  položeni  na  koleno ,  in  opazil ,  da  mu  roka  drhti .  Spet  je  zanemaril  svoje  očetovske  dolžnosti .  Vso  vzgojo  obeh  svojih  otrok  je  bil  že  zdavnaj  prepustil  Brendi ,  ta  pa  tej  težki  nalogi  sama  očitno  ni  bila  kos . 

Pozno  dopoldne  tistega  dne  je  poklicala  Diana .  Telefon  v  zgornji  spalnici  je  dvignila  Brenda ,  a  je  skoraj  takoj  pritisnila  na  brenčač ,  naj  Ed  prevzame  pogovor .  To ,  da  se  mati  in  hči  tokrat  ne  pogovarjata  vsaj  pol  ure  kot  vselej ,  je  lahko  pomenilo  le  eno . 

Natanu  je  od  osuplosti  padla  pipa  iz  ust .  Nekaj  časa  je  zabodeno  strmel  v  Eda  in  očitno  iskal  pravih  besed ,  a  jih  ni  našel . 

» Poudaril  si  besedo  > teoretično < . «

» Sploh  ne . «  Natan  se  je  sproščeno  zasmejal .  » Še  vedno  sem  enako  domišljav  kot  v  najinih  študentskih  letih .  Vraga ,  Stvarnik  obstaja  menda  od  nekdaj ,  torej  je  imel  neskončno  več  časa  kot  jaz ,  da  je  dobro  uvežbal  svoj  patentirani  postopek  stvarjenja .  Pri  moji  veri  predrzno  domnevam ,  da  se  sam  ne  bi  nič  slabše  odrezal  pri  enakih  pogojih .  A  kaj ,  ko  mi  je  taisti  Stvarnik  čas  življenja  strogo  omejil ,  enako  kot  ga  mi  omejujemo  kiborgom .  Mogoče  je  imel  za  to  tudi  isti  razlog  kot  mi . «

Ko  je  šel  Ed  ponovno  v  hišo ,  Lee  ni  bilo  tam ,  odprta  zadnja  vrata  pa  so  kazala ,  da  je  odšla  skoznje ,  verjetno  v  bungalov  za  služinčad .  Ko  se  je  nato  podal  skozi  izhod  za  njo ,  jo  je  res  zagledal .  Stala  je  pred  vhodom  v  bungalov  in  gledala  proti  njemu .  In  ko  je  tako  stala ,  vsa  v  rumenem  in  belem ,  kot  kakšna  velika ,  razcvetela  ivanjščica ,  je  obe  zaliti  roki  počasi  razširila  v  nebogljeni ,  opravičujoči  kretnji .  Ed  je  imel  občutek ,  kot  da  gleda  otroka ,  ki  so  ga  tik  pred  kosilom  zalotili  z  usti ,  okrog  katerih  se  še  vidijo  sledovi  čokolade .

Ed  je  izustil  vzklik  sočutnega  obžalovanja ,  ki  ga  je  imel  naštudiranega  za  take  primere  in  se  neopazno  umaknil .  Kazalo  je ,  da  je  njegova  žena  medtem  že  pozabila ,  zakaj  ga  je  sploh  poklicala .  Slutil  je ,  da  ga  ne  bo  pogrešila  vse  dotlej ,  dokler  ga  ne  bo  rabila  za  prenašanje  kovčkov  do  dovozne  poti  v  hišo . 

» Še  vedno  mi  ni  jasno ,  čemu  služi  tole  tvoje  dolgo  predavanje  iz  splošne  zoologije . «

David  je  videl ,  da  njegov  oče  omahuje ,  in  mu  je  brž  razložil ,  da  se  bodo  on  in  njegovi  sošolci  tam  odpočili  od  hudih  naporov  celoletnega  guljenja ,  se  malo  sprostili ,  se  pozabavali  in  lepo  porjaveli .  Potem  pa  se  bodo  polni  na  novo  natočene  energije  spet  z  dvojno  vnemo  vrgli  v  učenje  in  kot  bi  mignil  naštudirali  vse ,  kar  si  izmišljujejo  tiste  tiranske  šolske  oblasti .  Ed  ni  bil  povsem  prepričan ,  ali  se  lahko  strinja  tudi  s  tem .  Nagonsko  se  je  že  napol  dvignil  s  stola ,  da  gre  o  tem  povprašat  Brendo  ko  se  je  spet  spomnil ,  da  je  sploh  ni  tu . 

Diana  in  LeaDiana  in  Lea

Ed  je  kar  ostrmel  nad  tolikšno  odkritostjo .  Videti  in  slišati  je  bilo  tako  kot  na  nedeljskem  kvekerskem  shodu .  In  ta  večer  je  Ed  po  dolgih  letih  storil  nekaj  povsem  izjemnega  iskreno  je  molil ,  da  bi  tako  tudi  ostalo .  Z  Diano  in  tudi  z  Davidom .  Mogoče  je  tudi  s  presenečenji  tako  kot  s  smolami ,  si  je  rekel  da  prihajajo  kar  v  serijah .

Lea ,  cvetoča  deklica ,  je  držala  Eda  za  roko  in  ga  vodila  preko  nepreglednega ,  pisanega  morja  svojih  sestra .  Držala  sta  se  za  roke  in  skupaj  plula  tik  nad  travnikom ,  zdrsnila  sta  nad  potočkom ,  ki  je  leno  in  neslišno  vijugal  skozi  strugo ,  komaj  kaj  nižjo  od  njenih  bregov ,  spolzela  sta  ob  robu  temnega ,  po  smoli  dišečega  gozda .  Premikala  sta  se  lahkotno  in  tiho ,  sproščeno  in  spokojno ,  kot  dvoje  puhastih  kosmov  cvetoče  jagnjedi ,  ki  ju  vetrič  nosi  nekam  v  neznano .

Ed  se  je  dvignil  samo  kakšno  minuto ,  preden  naj  bi  zazvonila  njegova  budilka ,  ves  nabit  z  energijo ,  ter  se  odločno  zagnal ,  da  postori  vse ,  kar  je  pač  potrebno .

NA  VRHU  NA  VRHU

Justin  je  še  malo  odpil  iz  kozarca  in  to  takoj  obžaloval .  Te  brozge  pa  res  ne  bo  več  žlampal .  Na  skrivaj  jo  bo  nekam  zlil  aha ,  kar  tjale ,  na  Karlove  lončnice  ob  oknu .  Če  pa  se  bodo  zaradi  tega  posušile ,  naj  si  ta  skopuh  pripiše  kar  sebi .  Potem  pa  si  bo  poskušal  nekje  nabaviti  kakšen  dober  požirek  prave  pijače . 

» Ne ,  seveda  ne . «  Justin  je  debelo  pogoltnil  in  njegova  zadrega  je  vidno  naraščala .  » Sploh  ni  šlo  za  kaj  tako  neposrednega .  Vendar  pa  sem  opazil ,  da  se  skuša  testiranec  bodisi  izogniti  kakšnemu  direktnemu  odgovoru  bodisi  dejstva  nekako  prirediti ,  olepšati .  Tega  sicer  ni  počel  vedno ,  samo  tu  in  tam .  A  sem  ga  kljub  temu  takoj  izločil . «

» Škartirajo ? «  Zelden  se  je  nejevoljno  namrščil .  » Pa  se  ti  sploh  sanja ,  koliko  stane  kiborg  serije  CS / 12 ?  Mar  ti  ni  jasno ,  da  se  za  to  serijo  uporablja  ekstremno  počasni  postopek  zorenja  v  razmerju  ena  proti  dva ?  Kaj  me  pa  gledaš  tako  zabodeno  ali  sploh  veš ,  o  čem  govorim ? «

» Ampak  ampak  kaj  pa  naj  drugega  naredimo ? «  Justin  je  začutil ,  da  je  že  ves  prepoten  od  nelagodja . 

Zasmejala  se  je  in  Ed  se  je  moral  spet  začuditi  temu  njenemu  smehu .  Smehu  iz  njenih  dekliških  let ,  ki  ga  je  potem  kdo  ve  kam  zakopala  in  za  dolga  leta  pozabila . 

» Pa  si  res  posrečen ,  Ed .  Saj  imam  v  kuhinji  čisto  vse  na  termostate  in  na  avtomatično  izklapljanje .  Samo  vsake  toliko  grem  noter  pokontrolirat ,  pomešat  ali  obrnit  kakšno  jed .  Zraven  bova  pa  pila  renski  rizling ,  prav ? «

» Seveda  je  prav ,  Brenda .  Ampak ,  ali  mi  lahko  zdaj  zaupaš ,  kaj  hudiča  danes  praznujemo ?  Sem  spet  kaj  pozabil  najino  obletnico ,  kak  rojstni  dan  ali  kar  koli  . . . «

» Kot  ti  je  nekoč  šarila  Lea ,  se  spomniš ? «

» Saj  res  to  me  je  spomnilo  na  naše  takratne  počitnice  na  Trick  Estatu .  In  seveda  na  Madge ,  to  ubožico .  Tako  sama  je .  Prejšnji  teden  sva  spet  enkrat  govorili  po  videofonu . «

Pogledala  ga  je  izpod  obrvi .  » Saj .  Prav  današnji  dan  ima  nekakšno  zvezo  s  tem  dogodkom .  Kaj  pa  gledaš  tako  nebogljeno ?  Danes  je  resnično  neka  obletnica .  Prav  nič  posebnega ,  pa  vendar .  Ugani ,  kakšna . «

Po  dolgotrajnem  študiju  neštetih  možnosti  in  večmesečnih  pripravah  se  mu  je  le  začelo  svetlikati  v  glavi ;  še  nič  jasnega ,  zgolj  nekakšna  nejasna  slutnja  o  tem ,  kaj  se  lahko  konec  koncev  izcimi  iz  tega .  Dobil  je  občutek ,  kot  ga  ima  planinec ,  ki  je  po  dolgem ,  napornem  plezanju  skozi  meglo  prilezel  tik  pod  vrh  visoke  gore  in  zdaj  zdaj ,  že  naslednji  hip  se  mu  bo  odprl  čarobno  lep  razgled  na  neznano  pokrajino .  Vendar  pa  je  ta  slutnja  še  vedno  hudobno  bežala  pred  njim  in  se  mu  vztrajno  izmikala ,  tako  da  je  ni  in  ni  mogel  zgrabiti  ter  obdržati . 

Čeprav  s  takimi  prenosi  znanja  in  preprostega  čustvovanja  omenjena  biologa  žal  nista  prišla  na  razvojni  lestvici  višje  od  preprostih  glodalcev ,  se  je  Edu  to  zdela  kar  dobra  štartna  točka .  Če  je  namreč  možen  tak  prenos  koščkov  zavesti  med  preprostimi  živimi  bitji ,  zakaj  ne  bi  bil  možen  prenos  zavesti  med  enako  preprostim  organizmom  in  ustrezno  enostavnim  kibernetičnim  sklopom ?  In  ko  mu  bo  to  nekoč  uspelo  vseeno  kdaj  in  v  kolikšni  meri  je  vse  njegovo  nadaljnje  napredovanje  samo  še  stvar  njegove  vztrajnosti  in  zmogljivosti  njegove  ekipe .  Skratka ,  razviti  mora  dovolj  eleganten  način  vsaditve  določenih  delov  človekove  zavesti  v  izbranega  androida .

Vraga  mogoče  pa  se  trapi  z  vsemi  temi  meglenimi  slutnjami  čisto  po  nepotrebnem ?  Morda  mu  bo  kmalu  vse  postalo  jasno ,  čim  bosta  Diana  in  Justin  začela  s  poukom .  Vsekakor  bo  najbolje ,  da  vsaj  še  malce  potrpi .

Pred  kakimi  petimi  meseci  pa  je  bilo  vsega  tega  na  lepem  konec .  Tedaj  so  Ce  Peja  mobilizirali  za  dveletno  šolanje  v  kiborški  kadetnici .  Vedel  je ,  da  tam  v  štirih  polletnih  semestrih  izšolajo  in  izvežbajo  kadete  za  borbo  proti  sovražnim  vesoljcem .  Po  vsakem  semestru  pa  jih  prestavijo  v  drug  poligon ,  kjer  jih  specialisti  učijo  drugačnih  veščin .

Vozil  je  predrzno  hitro  po  skoraj  prazni  avtocesti ,  pa  po  vzhodni  vpadnici  v  Madison ,  videl  nekakšen  utripajoči  opozorilni  znak  za  obvoz  zaradi  dela  na  cesti ,  zavil  na  levo  in  zagledal  dve  uniformirani  postavi ,  ki  sta  mu  mahali  s  svetlobnim  loparčkom .  Čim  je  izstopil  iz  turbomobila ,  je  začutil  grob  prijem  od  zadaj  in  po  etru  smrdečo  gazo  prek  svojega  obraza .  Nespametno  se  je  poskušal  izviti  s  silo  in  je  boleče  dobil  po  glavi ,  nakar  sta  ga  zagrnili  tema  in  tišina .

» Doktor  Zelden ! «

Karel  ga  je  ustavil  z  ukazovalnim  dvigom  svoje  žilnate  roke .  » Nobena  šala  ni ,  to  vam  lahko  odkrito  zagotovim .  Že  doslej  ste  me  stali  cel  kup  denarja  in  jaz  nisem  tepec ,  da  bi  ga  tratil  za  kakšne  praktične  šale .  Ne ,  gre  za  vražje  resno  zadevo .  Vedite ,  da  sem  dodobra  seznanjen  z  vsem ,  kar  delate  prekleto  dobro  jaz  pa  delam  na  neki  noviteti ,  kjer  nujno  potrebujem  vašo  pomoč .  Trdno  upam ,  da  jo  bom  od  vas  tudi  dobil  povsem  prostovoljno  pomoč ,  seveda .  Sodelovanje  je  vedno  neprimerno  učinkovitejše  od  prisile . «

» Zdaj  je  pa  zadosti , «  ga  je  ukazovalno  presekal  Karel .  » Tudi  moja  potrpežljivost  ima  meje .  Odslej  boste  lepo  tiho ,  dokler  vam  vsaj  okvirno  ne  razložim  svoje  ideje .  Če  v  to  ne  boste  privolili  zlepa ,  bom  moral  poklicati  v  sobo  Atlasa  in  vas  bo  pač  on  pripravil  k  sodelovanju  na  svoj  način .  Ali  torej  imam  vašo  pozornost  za  naslednjih  deset ,  petnajst  minut ?  Dobro .  Ko  končam ,  mi  boste  lahko  zabrusili  v  obraz  vse ,  kar  vas  trenutno  tišči .  A  povsem  prepričan  sem ,  da  vas  bo  minila  volja  do  česa  takega ;  globoko  sem  prepričan ,  da  bo  znanstvenik  v  vas  resnično  navdušen  nad  mojo  idejo .  Priznati  mi  boste  morali ,  da  je  veličastna ,  naravnost  neponovljiva . «

Pa  tudi  zdaj  pri  zajtrku  ni  bilo  kaj  dosti  časa  za  take  misli ,  kajti  oglasil  se  je  predirljiv  pisk ,  ki  je  oznanjal ,  da  je  ura  šest .  Istočasno  s  piskom  je  skozi  vrata  jedilnice  vstopil  narednik  Kurt .  Pa  tudi  brez  piska ,  brez  kakršnega  koli  opozorila ,  bi  Ce  Pe  in  vsi  ostali  kadeti  vedeli ,  kdaj  vstopi  Kurt ,  četudi  jih  večina  sploh  ni  gledala  proti  vratom .  Tja ,  kamor  je  vstopil  Kurt ,  je  vedno  vstopilo  nekaj  pretečega .  V  tistem  hipu  je  ozračje  v  prostoru  zledenelo ,  žuboreči  pogovori  med  kadeti  so  v  trenutku  zamrli  in  vso  tisto  nedoločno  mrmranje  nagnetene  množice  je  prenehalo ,  kot  če  bi  kdo  v  hipu  zaprl  pipo .

Kurtovo  povelje  v  jedilnici  je  obsegalo  le  dva  zloga ,  a  ta  dva  zloga  sta  v  vseh  kadetih  zbudila  refleks ,  ki  jim  je  veleval ,  da  ga  v  trenutku  ubogajo .  Že  so  odhrumeli  ven ,  kot  ubogljiva  čreda  ovac ,  ki  beži  pred  ugrizi  hudega  psa  čuvaja .  Prerivali  so  se ,  si  spotoma  natikali  kape ,  si  zapenjali  še  preostale  odpete  gumbe  uniforme .  Skozi  vrata  jedilnice ,  po  stopnicah ,  skozi  široka  vhodna  vrata  poslopja ,  nato  pa  še  mimo  orjaških  hangarjev ,  na  osrednje  vežbališče  poligona  sedem .  Zdaj  so  sledili  pregled  in  raporti  toliko  navzočih ,  toliko  odsotnih ,  iz  tega  ali  onega  vzroka ,  v  tej  in  tej  desetniji ,  vodu ,  četi . 

Suhec  je  rekel ,  da  kolega  prav  dobro  razume .  Tudi  on  in  zaročenka  sta  prejšnji  mesec  gledala  Resnične  spopade .  Ko  pa  je  to  zdaj  tako  zelo  moderno .  V  Toledu ,  v  tisti  areni ,  kjer  so  bile  nekoč  bikoborbe .  Le  kdo  bi  danes  še  gledal  pobijanje  bikov ,  ko  pa  lahko  za  isti  denar  gleda  tole .  Kar  dobro  je  zaslužil ,  ko  je  stavil  z  nekim  Špancem ,  da  bodo  Los  Torreros  izgubili  v  borbi  štirih  proti  štirim .  S  tem  si  je  več  kot  povrnil  tisto  nemarno  izgubo ,  tisto ,  o  kateri  je  bil  kolegu  že  zadnjič  pravil .  Tedaj  ko  je  v  Kalkuti ,  v  Indiji ,  njegov  sprejemalec  stav ,  tisti  podli  kujon ,  enostavno  pobegnil  z  vsem  vplačanim  denarjem . 

Tole  moram  prekiniti ,  si  je  rekla  Diana  v  mislih .  Andyjeva  izpoved  je  šla  zdaj  že  predaleč .  Tako  ne  gre  dalje ,  to  ne  vodi  nikamor .  Vstati  moram ,  takoj  zdaj ,  in  oditi .

Na  velikem  trgu ,  v  prestolnici  Moskovske  gubernije ,  se  je  kar  trlo  ljudi .  Tu  so  bili  resnobni  mužiki  v  težkih  suknjah  dopetačah ,  zalite  mamke ,  ogrnjene  v  volnene  šale ,  vmes  so  se  potikali  žeparji  in  prežali  na  plen .  Veliko  ljudi  pa  je  prišlo  sem  tudi  trgovat ,  ne  samo  gledat .  Komaj  opazen  namig ,  pest  se  je  bežno  dotaknila  druge  pesti  in  že  je  bil  prah  pozabe  zamenjan  za  tujo  valuto .  Vsa  tista  zgodovinska  kremeljska  pročelja  so  bila  zastrta  z  orjaškimi  svetlečimi  panoji .  Tu  so  bile  kričeče ,  vsiljive  reklame  za  Royal  burger ,  za  priljubljeno  Krasnajo  vodko ,  za  modne  kučme  iz  umetne  soboljevine  in  za  poslednjo  novost ,  barvne  holovizorje .  Kar  hočete  kupiti ,  kupite  kar  takoj ,  kajti  današnji  dan  samo  ta  dan  veljajo  še  posebni  popusti .

Na  osrednjem  prostoru  trga  je  bila  jeklena  rešetkasta  konstrukcija ,  na  njej  pa  je  bil  postavljen  orjaški  ekran ,  umetelno  sestavljen  iz  kar  dvestošestinpetdesetih  televizorjev .  Na  njem  je  bilo  zdaj  videti  obraz  Olega  Suvorova ,  vsem  znanega  TV - voditelja .  Njegov  prijetni  bariton  je  razlagal  zbrani  množici ,  kako  srečni  so  lahko ,  da  lahko  vidijo  svetovno  senzacijo ,  ki  je  osvojila  domala  že  ves  svet ,  zdaj  pa  jo  prvič  v  živo  prenašajo  tukaj ,  pri  njih .  Seveda  v  njihovi ,  domači  različici .  Prava ,  nepotvorjena  borba  enega  samega  njihovega  junaka  s  kar  šestimi  volkovi .  S  pristnimi ,  divjimi  volkovi .  Dokler  jih  ne  bo  njihov  junak  vse  pobil  ali  dokler  sam  ne  bo  obležal  v  krvi .  Tudi  teren  je  njihov ,  domač ,  vse  to  se  bo  dogajalo  v  tajgi  blizu  Krasnojarska .  Začetek  borbe  bo  že  čez  par  minut .  Naročil  je ,  naj  vsi  skrbno  shranijo  svoje  vstopnice ,  saj  bo  pozneje  veliko  žrebanje .  Nagrade  pa  so  tako  neznansko ,  senzacionalno  vabljive .

Mladi  tajnik  je  na  skrivnosten  način  priklical  dva  natakarja ,  ki  sta  postregla  s  šampanjcem .  Zamaški  so  pokali ,  vsi  so  nazdravljali .  Potem  so  se  odprla  dvokrilna  vrata  in  truma  vročičnih ,  nestrpnih  novinarjev  se  je  vsula  skoznje .  Desetina  kamermanov  je  snemala  ta  veliki ,  zgodovinski  trenutek .  Pred  Goldmanov  obraz ,  na  katerem  je  lebdel  širok  smehljaj ,  so  pomolili  cel  gozd  mikrofonov  in  mini  kasetnikov .

Tisto  dopoldne  Justin  v  laboratoriju  ni  naredil  skoraj  ničesar .  Spet  in  spet  se  mu  je  prikazoval  prizor  upadlega ,  izmučenega  Natanovega  obraza  z  globoko  vdrtimi  očmi ,  pod  katerimi  so  bili  začrtani  črnikasti  kolobarji .  To  vendar  ne  gre !  Justin  je  bil  dovolj  samokritičen ,  da  se  je  zavedal  šibkosti  svojega  značaja .  Njegova  vest  je  bila  kar  kosmata ;  za  Karla  Zeldna  je  nedavno  tega  vohunil  pri  profesorju  Protu ,  pa  tudi  sicer  je  doslej  sodeloval  že  pri  marsikateri  podlosti .  Vendar  pa  je  zdaj  razločno  čutil ,  da  je  šel  Karel  tokrat  predaleč .  Le  zakaj  tako  nagnusno  mrcvari  tega  brezbrambnega  ugrabljenca ,  uglednega ,  nadarjenega  znanstvenika ,  svojega  kolega  po  stanu ?  Saj  ne  more  kar  mirno  sedeti  tu  in  gledati  vsega  tega  to  bi  ga  vendar  naredilo  aktivnega  sokrivca .  Nekje  mora  potegniti  črto ,  sicer  se  ne  bo  mogel  nikoli  več  pogledati  v  zrcalo . 

Rodilo  čustvo  se  je  v  pradavnini ,

Diano  so  te  Andyjeve  besede  še  bolj  zmedle .  Čez  čas  se  je  zavedla ,  da  očitno  kaže  svojo  zbeganost ,  nakar  se  je  domislila  nekakšnega  za  lase  privlečenega  izgovora  in  mu  rekla ,  da  ima  nujen  opravek ,  tako  da  bosta  za  nekaj  časa  prekinila  današnji  pouk . 

Nobenega  odgovora .  Andy  je  bil  videti  brezmočen ,  potrt ,  kot  da  ne  najde  nadaljnjih  besed .  Diana  je  čisto  spontano  stegnila  roko  in  mu  jo  položila  na  ramo .  Andyjeva  rama  je  bila  topla ,  za  kratek  hip  je  začutila  njegove  čvrste ,  prožne  mišice  in  to  jo  je  tako  presenetilo ,  da  je  roko  hitro  umaknila .

» Kar  sedite ,  dame  in  gospodje , «  je  blagohotno  rekel  Goldman ,  čeprav  so  bili  v  dvorani  izključno  moški .  Njegov  strmi  pogled  je  zakrožil  po  dvorani  in  se  za  bežen  trenutek  zadržal  na  obrazu  slehernega  med  njimi .  Marcelu  so  se  Goldmanove  oči  zazdele  čisto  podobne  ujedinim  in  mrzlo  ga  je  spreletelo  vzdolž  hrbtenice . 

» Naši  analitiki  so  ugotovili ,  da  je  glavni  krivec  naše  sedanje  stagnacije  upadajoče  zanimanje  za  Resnične  spopade .  Sicer  so  še  vedno  na  prvem  mestu  gledanosti ,  a  nekatere  konkurenčne  oddaje  drugih  holovizij  so  se  jim  že  kar  nevarno  približale .  Gledalci  so  se  pač  navadili  na  visok  nivo  spektakularnosti ,  razvadili  smo  jih  in  zdaj  terjajo  več  in  boljše .  Sicer  pa  imajo  do  tega  vso  pravico  in  naj  me  vrag ,  če  jim  tega  ne  bomo  tudi  ponudili !  Če  hočejo  zares  veličasten  spektakel ,  jim  ga  bomo  tudi  ponudili ,  pri  moji  veri !  Storiti  moramo  vse ,  da  bistveno  izboljšamo  te  oddaje ,  da  jih  zavihtimo  v  višave ,  nedosegljive  vsem  drugim .  To  bomo  tudi  storili ,  ne  glede  na  dodatne  stroške ,  pa  tudi  ne  glede  na  vse  drugo  ponavljam :  ne  glede  na  vse  drugo . « 

Goldman  je  položil  roko  na  ramo  mladega  bledičneža ,  ki  je  sedel  ob  njem ,  in  zdaj  se  je  prvič  suho  nasmehnil .

ne  bodo  našli ,  kje  so  moje  sanje ,

Ce  Pejev  glas  je  postal  grenak ,  ironičen .  Prvič ,  oni  so  pogrešljivi .  Drugič ,  zelo  dobro  so  izurjeni .  Tretjič ,  imajo  še  to  veliko  prednost  pred  ljudmi ,  da  ne  znajo  lagati ,  tudi  nefingirati  medsebojnega  spopada .  Spopad  med  njimi  je  vedno  neponarejen  in  vedno  se  konča  s  pravo  smrtjo .  S  smrtjo  enega  kiborga ,  več  kiborgov ,  vseh  kiborgov  v  spopadu .  Četrtič  in  to  je  tisto  odločilno  prav  nobene  druge  izbire  nimajo .  Če  bi  slučajno  kdaj  prišli  na  noro  idejo ,  da  bi  odklonili  spopad ,  bi  jih  prireditelji  pač  eliminirali .  Ne  pobili .  V  človeški  zakonodaji  se  ta  beseda  za  njih ,  kiborge ,  ne  uporablja .  Bila  bi  neprimerna ,  neskladna  z  dobrim  okusom .

Diana  je  krčevito  iskala  primernih  besed .  » Poslušaj ,  Andy  . . .  kako  . . .  kako  pa  lahko  ti  sploh  dokažeš  . . . «  Ustavila  se  je  sredi  stavka  in  bilo  je  očitno ,  da  se  je  zjezila  sama  nad  seboj .  Andyju  seveda  ni  bilo  treba  nikoli  in  ničesar  dokazovati ,  kajti  on  je  vedno  govoril  resnico  in  samo  resnico ,  kot  vsak  drug  android .  Saj  je  vendar  vedela ,  da  TFNC - modul  vsem  preprečuje  kakršen  koli  odklon  od  resnice ,  vključno  z  zamolčanjem . 

Vsi  trdijo ,  da  kajpak  sem  neživ ;

Andy  je  ves  napet  visel  s  pogledom  na  Dianinem  obrazu ,  da  bi  z  njega  razbral ,  kaj  si  misli  o  tej  preprosti  pesmici .  Njene  oči  so  bile  na  široko  odprte ,  pozorne ,  mogoče  tudi  malce  nejeverne .  Nadvse  zbrano  se  je  zatopila  v  branje ,  v  stolu  nagnjena  nekoliko  naprej .  Verze  je  prebrala  dvakrat  ali  celo  trikrat ,  preden  mu  je  pomignila ,  naj  ji  predvaja  naslednje .

Zakaj  se  vendar  mučim  in  potim ,

Čemu  ne  dam  utvari  tej  slovo ?

nemir  me  žene  nekam  nepoznan .

ki  ves  zamaknjen  srepo  vanje  zrem ,

A  čim  je  desetar  CC  82  zlomil  ključavnico  na  vratih  hangarja ,  so  zatulile  hkrati  vse  sirene  na  poligonu  sedem .  Njihov  predirljivi ,  zlovešči  zvok  je  šel  vsem  kiborgom  skozi  ušesa .  Nikjer  niso  mogli  najti  stikala  za  luč ,  zato  so  se  kar  v  poltemi  hlastno  prerivali  med  visokimi  policami ,  se  spotikali ,  grabili  so ,  kar  je  bilo  komu  najbližje .  Blasterje ,  pnevmostrele ,  mikro  granate ,  omrtvičevalce  živcev ,  plinske  kapsule .  Nekdo  je  zavpil ,  da  blasterji  niso  nabiti ,  zato  so  začeli  vsi  besno  brskati  za  energopaki . 

Na  vse  načine  skušam  vsem  prikriti ,

in  konec  sleherne  je  bolečine ,

Ni  hrepenel  samo  po  Diani ,  ampak  tudi  po  . . .  saj  sam  ni  vedel ,  kaj  vse  je  tisto ,  po  čemer  hrepeni .  Menda  po  vsem ,  kar  je  bilo  tega  vredno .  Andy  bi  rad  objel  vse  ljudi ,  ki  bi  jih  srečal ,  rad  bi  jim  povedal ,  da  je  enako  živ ,  kot  so  oni .  Ali  pa  bi  jim  rekel ,  kako  zelo  jim  zavida ,  ker  imajo  tako  razkošno  obilje  tistega ,  kar  je  njemu  prisojeno  le  v  neznatnih  koščkih .  Ali  pa  bi  jim  povedal ,  da  jih  sovraži  zaradi  tega ,  ker  v  vsem  tem  uživajo  kot  v  nečem  samoumevnem ,  zalučal  bi  jim  v  obraz ,  da  so  mu  storili  veliko  krivico ,  ker  so  sklenili ,  da  naj  bo  on  prikrajšan  za  to .  Zakaj  so  ga  izdelali  tako  popolnega ,  tako  podobnega  njim ,  obenem  pa  ga  že  vnaprej  izključili  iz  svoje  sredine ?  Zakaj  so  ga  naredili  kot  nekaj  nepravega ,  kot  kopijo ,  kot  svoj  lastni  ponaredek ?  Zakaj  so  ga  napravili  invalidnega ?  Čemu  so  ga  obsodili  na  goli  obstoj ,  zakaj  mu  odtegujejo  pravico ,  da  bi  živel  pravo  življenje  tako  kot  oni ,  ljudje ? 

Ce  Pe  se  je  ozrl  okrog  sebe .  Vsi  so  gledali ,  kar  je  gledal  on ,  vsi  so  slutili ,  kaj  jim  prinašajo  te  grozeče  sence ,  kaj  jih  čaka .  Navadni  kadeti ,  desetarji ,  tisti  najstnik ,  CC  82 ,  on  sam .  Vsi .  Pest  slehernega  med  njimi  se  je  trdno  oklepala  orožja ,  čeljust  vsakogar  med  njimi  je  bila  stisnjena ,  srce  je  vsem  divje  utripalo .  Bali  so  se .  A  zdaj  so  bili  vsi  eno .  Vsi ,  kar  jih  je  bilo  tukaj  zbranih .  Vsi  oni  kiborgi ,  kloni ,  številke ,  neosebe  . . . 

Tvoj  lik  je  mili

le  midva  tu  sva ;  mehka  je  temina ,

» Pa  naj  nikomur  ne  črhne  besedice  o  tem .  Niti  besedice ,  razumeš ?  Če  bo  kar  koli  izčvekal  komur  koli ,  zdaj  ali  kadar  koli  pozneje ,  bom  to  izvedel  in  potem  gorje  njemu  in  tebi ! «

» Bom ,  gospod . «  Marcel  je  še  nekoliko  počakal ,  a  Goldman  se  je  medtem  že  zatopil  v  nekakšne  papirje  pred  seboj .  » Ste  imeli  v  mislih  še  kaj ,  gospod ?  Mogoče  bi  želeli ,  naj  vam  poročam  o  zadnjem  . . .  no ,  o  zadnjem  dogajanju  na  poligonu  sedem ? «

» Andy  nas  je  vse  presenetil .  Vendar  pa  si  upam  trditi ,  da  sem  bil  jaz  najmanj  presenečen  od  vseh ,  ki  sedimo  za  tole  mizo .  Moje  začudenje  bi  se  lahko  izrazilo  z  besedama :  > Že  zdaj ? < .  Prosim ,  spomnite  se ,  da  sem  že  pred  leti  pisal  o  tem ,  da  je  kaj  podobnega  ne  samo  možno ,  ampak  celo  verjetno .  Bilo  je  le  vprašanje  časa ,  ko  bo  eden  od  takih  vrhunsko  izpopolnjenih  androidov  kar  nenadoma ,  spontano  dosegel  tisto ,  čemur  rečemo  > nenaden  preboj < .  Pazite  namenoma  pravim  nenaden ,  ne  pa  slučajen .  To ,  kar  se  je  primerilo  Andyju ,  ki  sem  ga  sam  pomagal  izdelati ,  ni  nikakršen  slučaj ,  pač  pa  zakonitost ,  ki  se  je  nekoč  preprosto  morala  udejanjiti .  Tukaj  in  zdaj  si  upam  celo  napovedati ,  da  se  bodo  enaki  ali  podobni  preboji  v  bodoče  vedno  pogosteje  ponavljali ,  najbrž  v  še  veliko  bolj  izrazitih  oblikah .  Ta  nenaden  preboj  je  bil  pač  nek  časovno  nepredviden ,  neprogramiran  kvalitativni  skok ,  ki  je  androida  popolnoma  izenačil  s  človekom ,  tako  v  dobrem  kot  tudi  v  slabem  smislu .  Andyja  je  doletela  sreča  ali  pa  mogoče  prekletstvo ,  da  je  kar  nenadoma  spoznal ,  kako  je  biti  človek . «

Zadnjo  besedo  je  Ed  skoraj  zakričal .

Eda  so  razburjeni  ugovori  zdaj  docela  preglasili ,  trije  ali  štirje  iz  omizja  so  vstali  s  stolov  in  se  začeli  razjarjeno  prepirati  med  seboj .  Vendar  pa  se  za  to  ni  zmenil ;  preprosto  se  je  naslonil  v  stolu  nazaj  in  smehljaje  se  čakal .  Zdaj  pa  je  bil  Salmi  tisti ,  ki  je  končno  terjal  od  kolegov  tišino  in  njegova  avtoriteta  je  pripomogla  k  temu ,  da  so  se  vsi  spet  usedli .

Ti  vrag ,  koliko  vrat  je  bilo  tu ,  pa  vsa  so  bila  enaka .  Skozi  katera  od  njih  je  bil  prej  vstopil  iz  čakalnice ?  Odprl  je  ena  od  njih ,  a  to  ni  bila  čakalnica ,  pač  pa  nekakšna  servirnica ,  vse  polno  je  bilo  vozičkov  na  kolesih ,  prtičev ,  kozarcev ,  pladnjev .  Nazaj  ni  mogel ,  kajti  ponovno  je  zaslišal  glas  stare  vešče .  Torej  naprej ,  skozi  druga  vrata .  To  je  bila  čajna  kuhinja ,  nato  garderoba ,  pa  soba  za  biljard  in  končno  nekakšen  imeniten  salon .  Marcela  je  grabil  obup ,  vsak  čas  bo  najbrž  koga  srečal  in  potem  bo  zelo  težko  pojasnil  . . .

Na  Karlovem  obrazu  se  je  pojavil  izraz ,  na  moč  podoben  nekakšnemu  krču ,  a  Justin  je  vedel ,  da  je  to  edina  oblika  smehljaja ,  ki  ga  njegov  šef  premore .  » Kar  pomiri  se ,  mali .  Točno  isto  se  učijo  študentje  medicinske ,  kemijske  ali  tudi  vojaške  akademije ,  pa  vseeno  nihče  od  njih  samo  s  tem  ne  more  povzročiti  kakšne  globalne  škode .  Vraga ,  saj  ne  bom  podaril  Bojevniku  za  zahvalni  dan  kakega  biološkega  laboratorija  ali  vojaškega  arzenala !  Kar  naj  se  naprej  izobražuje ,  če  ga  to  veseli ;  nič  ne  bo  škodilo ,  če  bom  imel  ob  sebi  vsaj  enega  zares  vsestransko  razgledanega  asistenta . «

Justin  je  s  kamnitim  obrazom  požrl  Karlovo  namigovanje  na  njegovo  nevednost  in  se  vrnil  na  testiranje  zapletenega  digitalnega  sklopa ,  ki  ga  je  včeraj  sestavil  po  načrtu  Natana  Lutra .

Veliki  mož  je  bil  torej  gladko  pozabil ,  da  so  mu  bili  Eda  že  predstavili  pred  nekako  dvema  letoma .  A  kdo  bi  mu  to  zameril ;  najbrž  mu  predstavijo  vsak  dan  dva  ali  tri  ducate  ljudi .  Vsem  tem  mora  z  odmerjeno  prisrčnostjo  seči  v  roko  in  jim  z  vljudno ,  skrbno  odmerjeno  iskrenostjo  zatrditi ,  da  je  seveda  o  cenjenem  . . .  mmm  . . .  predstavljenem  že  slišal  mnogo  lepega  in  da  ga  seveda  zelo  veseli  . . .  in  tako  dalje .

Ed  je  globoko  zavzdihnil ,  z  odločnim  gibom  zložil  svoj  referat ,  si  zatlačil  liste  v  žep  in  odložil  očala  na  govorniški  pult .  Ta  trenutek  je  spoznal ,  da  je  povsem  nesmiselno ,  ko  bi  na  to  neznansko  visoko  goro  znanja  in  izkušenj ,  zbrano  v  dvorani ,  dodal  še  svoje  lastno ,  neznatno  prgišče  iste  snovi .  Saj  v  bistvu  vsi  ti  sloveči  znanstveniki  že  itak  vedo  večino  tega ,  kar  naj  bi  danes  tukaj  slišali  od  njega .  Najbrž  bi  ga  poslušali  le  s  polovico  pozornosti  ali  pa  le  navidez  ter  medtem  premišljali  o  dvigu  ali  padcu  svojih  delnic ,  o  politični  krizi  v  sosedni  regiji  in  o  možni  večerni  pustolovščini ,  zdaj  in  tukaj ,  ko  k  sreči  tokrat  nimajo  svojega  zakonskega  druga  s  seboj . 

» Oprostite ,  da  prekinjam  vaše  . . .  mmm  . . .  nadvse  zanimivo  izvajanje ,  profesor  Prot , «  je  nekam  nervozno  posegel  vmes  predsedujoči  Margos ,  » ampak  občutek  imam ,  da  ste  se  zdaj  že  malce  . . .  mmm  . . .  nekako  oddaljili  od  teme  svojega  referata . «

Glasen  hrumot  med  občinstvom  je  zdaj  postal  splošen ,  med  večino  tistih ,  ki  so  protestirali ,  pa  je  bilo  očitno  tudi  nekaj  malega  Edovih  pristašev ,  ki  so  terjali  mir .

» Vest ? «  Edov  glas  je  bil  sarkastičen .  » Kaj  že  pomeni  ta  čudna ,  arhaična  beseda ?  Seveda ,  danes  smo  nanjo  že  kar  pozabili .  Neumno  in  neprimerno  je ,  sklicevati  se  na  nekakšno  vest ,  pa  na  moralo ,  na  etiko  in  kar  je  še  takih  zastarelih  pojmov .  Neprijetno  nam  zvenijo ,  ovirajo  nas  pri  našem  nezadržnem  napredku ,  kar  koli  pač  že  to  pomeni  in  kamor  koli  nas  bo  ta  napredek  pripeljal .  Že  dolgo  je  tega ,  ko  sem  pristojne  prvič  skušal  opozoriti  na  to ,  da  dandanes  že  vzgajamo  popolnoma  neznano  pasmo  hibridov  med  digitalnimi  mehanizmi  in  protoplazemskimi  organizmi .  Tako  zelo  očarani  smo  nad  njihovo  zmožnostjo ,  da  se  samodejno  dograjujejo  in  razvijajo ,  da  popolnoma  pozabljamo  na  dejansko  stanje . «

Justinu  se  je  hipoma  dvignil  želodec ,  stekel  je  iz  kabineta  in  skušal  še  pravočasno  priti  do  kopalnice .  Davil  se  je  nad  školjko ,  preveval  ga  je  občutek ,  da  bo  izbruhal  ves  svoj  pekoči  drob .  Počasi  si  je  toliko  opomogel ,  da  si  je  lahko  umil  obraz  in  si  splaknil  usta ,  nakar  si  je  dolgo  brisal  solze  z  obraza .  Ko  se  je  vrnil  v  kabinet ,  je  vanj  udaril  Karlov  rezgetajoči  smeh .

Podpolkovnik  Marcel  Zelden ,  vodja  inštruktorjev ,  je  bil  vedno  nadvse  prijazen  in  potrpežljiv  s  Petrom  Tobinom .  Tudi  pri  največjih  neumnostih ,  ki  jih  je  včasih  zagrešil  njegov  gojenec ,  ni  povzdignil  glasu .  Samo  stresel  je  s  svojo  srebrno  glavo  imel  je  prav  čudovite ,  goste  lase ,  ki  so  mu  padali  preko  ušes  in  mu  je  potrpežljivo  pojasnil ,  kje  je  naredil  napako .  Kot  recimo  pri  tistem  testu  z  zasutimi  smučarji .

Predsedniški  svet ,  najvišji  upravni  organ  planeta ,  je  namreč  pred  kakim  desetletjem  v  ozračju  vsesplošnega  malikovanja  popolne  nezmotljivosti  in  nepogrešljivosti  sodobne  tehnologije  šel  tako  daleč ,  da  je  prepustil  krmiljenje  vseh  informacijskih  in  sploh  gospodarskih  tokov  na  Zemlji  računalniškim  satelitom .  Pred  nekaj  leti  pa  so ,  baje  v  interesu  boljše  učinkovitosti  in  ekonomičnosti  kljub  svarilom  nekaterih  znanstvenikov  tudi  koncentrirali  vse  povezovalne  funkcije  med  sateliti  v  eni  sami  točki ,  ki  jo  je  predstavljal  globalni  distributer .  Odslej  je  bil  ta  megasatelit  edini  povezovalec  vseh  ostalih  civilnih  komunikacijskih  satelitov ,  ki  jih  je  krožilo  okrog  Zemlje  že  kar  nekaj  sto .

Brezdelno  se  je  motal  po  laboratoriju ,  prestavljal  stvari  na  druga  mesta  pa  spet  nazaj ,  vse  dokler  ni  dočakal  večernih  robočistilcev .  Eden  od  njih  je  začel  sesati  tla  v  laboratoriju  in  Justin  se  mu  je  umaknil  v  svoj  kabinet .  Ko  je  stopal  po  hodniku ,  so  bila  vrata  Karlovega  delovnega  kabineta  še  vedno  zaklenjena .  Justin  je  večkrat  zapored  odškrnil  vrata  svojega  kabineta  in  skozi  nastalo  režo  oprezal ,  ali  se  je  situacija  kaj  izboljšala ,  a  zaman .  Čas  se  mu  je  vlekel  in  vlekel ,  končno  pa  je  nek  robočistilec  prišel  čistit  njegov  kabinet .  Justin  je  zaklel  in  se  odpravil  nazaj  v  laboratorij .  Očitno  danes  ne  bo  dočakal  prilike ,  da  bi  . . .

» Dobro ,  kar  pojdi  dol  in  pomagaj  tistemu  gangsterju ,  da  spravi  našo  pošast  na  plano , «  je  Natan  še  naprej  neusmiljeno  udrihal  po  njem .  » Pojdi ,  še  zadnjikrat  mu  poljubi  škorenj  in  se  mu  zahvali ,  da  te  bo  dal  zdaj  pobiti  kot  psa  in  vreči  tvoje  truplo  v  morje .  Kar  izgini  in  ne  prikaži  se  mi  več !  Če  me  že  čaka  smrt ,  sem  lahko  vsaj  izbirčen  glede  tega ,  s  kom  bom  umrl .  Tvoja  družba  se  mi  gabi . «

» Mislim ,  da  so  zdaj  vsi  zelo  zaposleni , «  mu  je  dejal  Justin .  » Če  greste  po  stranskih  stopnicah ,  potem  pa  skozi  izhod  za  tovor  . . . «

Koda ,  ki  jo  je  izbrskal  iz  Karlovega  zasebnega  direktorija  s  tolikim  trudom  in  tolikim  tveganjem .  Tajni  ključ ,  ki  je  bil  pripravljen  za  tisto  skrajno  možnost  tako  docela  neverjetno  možnost ,  da  si  je  nihče  ni  znal  niti  predstavljati .  No ,  mogoče  si  je  to  možnost  predstavljal  edinole  Goldman .  Kajti  prav  on  je  bil  tisti ,  ki  je  dal  vgraditi  samouničevalno  napravo  pod  kletjo  Karlove  zgradbe .

Kaj  pa ,  če  je  ta  scenarij  preoptimističen ?  Mogoče  pa  bo  Karel  Zelden  reagiral  bliskovito ?  Mogoče  je  Bojevnik  mnogo  odpornejši  na  mraz ,  kot  računajo ?  Mogoče  bo  prišlo  še  kaj  nepredvidenega  vmes ,  kar  koli ,  in  mu  v  zadnjem  trenutku  skazilo  vse  skupaj ?  Vse  je  bilo  odvisno  samo  od  sreče  sreča  pa  ni  nikomur  zanesljiv  zaveznik .  Prekleto  mora  se  nekako  domisliti ,  kako  bi  Zeldna  v  odločilnem  trenutku  zadržal ,  vsaj  za  minuto  ali  dve .  Ampak  kako ,  hudiča ? 

Natan  se  je  previdno  odpravil  po  praznem  hodniku  do  stopnic ,  ki  so  vodile  na  prosto .  Ob  njihovem  vznožju  je  zagledal  par  rezervnih  rumenih  kombinezonov ,  v  kakršne  so  bili  oblečeni  Tildnovi  specialisti . 

Ob  minus  trideset  minut  pred  časom  nič  so  iz  zvočnikov ,  ki  so  bili  razpostavljeni  vsepovsod ,  začela  doneti  zaporedna  poročila ,  ki  sta  jih  izmenično  recitirala  Tilden  in  Karel  Zelden :

dejavnosti  črne  ekipe  po  planu ,  loputa  blindirnice  proti  snorklu  zaprta  in  ponovno  preverjena ;

zadnjih  pet  minut  vsako  minuto ,

» Nekako  moram  zadržati  Karla , «  je  Natan  polglasno  spregovoril  sam  sebi .  » Zadržal  ga  bom ,  pa  naj  stane  kar  hoče !  Vsaj  čisto  za  kratko ,  vsaj  za  malo  časa  sicer  bo  preklical  moje  ukaze .  Ne  bom  dovolil ,  da  mi  v  zadnjem  trenutku  vse  pokvari !  O  bog ,  pomagaj  mi  zdaj !  Ne  zapusti  me  v  času  moje  največje  stiske ,  dovoli  mi ,  da  se  spokorim ,  da  se  odkupim  za  svoj  strahotni  greh ! « 

V  tem  trenutku  je  v  Karlovem  avdio  modulu  rahlo  zacingljalo ,  nakar  se  je  iz  nje  oglasil  moški  glas :

Oblasti  so  tedaj  še  vedno  sprenevedavo  trdile ,  da  iščejo  nekakšno  tolpo  sadističnih  teroristov  in  da  je  samo  še  vprašanje  časa ,  kdaj  jih  bodo  dobili .  Pripeljalo  se  je  še  več  agentov  FBI ,  ki  so  dva  dni  v  kordonu  prečesavali  celotno  področje ,  a  edini  uspeh  akcije  je  bil  v  tem ,  da  so  našli  neko  ilegalno  žganjekuho .  Očitno  se  je  Trall  sklenil  potuhniti .

Ko  je  čez  teden  dni  spet  udaril ,  je  bilo  to  celih  tristo  petdeset  milj  proč ,  skoraj  na  kanadski  meji  in  to  sredi  mesta ,  v  živalskem  vrtu .  Dejstvo ,  da  je  uspel  tako  kmalu  prepotovati  tako  veliko  razdaljo ,  je  pričalo  ne  le  o  njegovi  veliki  hitrosti ,  ampak  tudi  o  izjemni  spretnosti ,  saj  ga  kljub  gostemu  prometu  ni  opazil  nihče .  Pokol  je  zbudil  veliko  ogorčenje  lokalnih  prebivalcev ,  saj  sta  bila  med  žrtvami  tudi  priljubljeni  indijski  slon ,  ki  so  ga  vsak  dan  vodili  po  potkah ,  da  je  lahko  jemal  iz  rok  obiskovalcev  novčiče  in  jih  pri  čuvaju  zamenjeval  za  jabolka ,  in  z  velikim  trudom  kupljena  panda .  Tedaj  so  javno  vključili  v  pregon  nacionalno  gardo ,  da  bi  pomirili  javnost ,  vsem  policijskim  enotam  so  ukinili  dopuste ,  na  svojo  roko  pa  se  je  masovno  oboroževalo  tudi  civilno  prebivalstvo ,  kljub  temu  da  so  jim  zaupali  le  opazovalne  naloge . 

Potem  so  se  pojave  Tralla ,  ki  se  je  očitno  hitro  pomikal  čez  Kanado  proti  Aljaski ,  vrstile  v  vse  krajših  presledkih  in  vsaka  od  njih  je  dokazala  popolno  nemoč  človeške  strani .  Marcel  Zelden  je  nato  nekega  dne  gojencem  akademije  projiciral  nekaj  prosojnic  s  poročili  tistih ,  ki  so  bili  vpleteni  v  spopade .

» No ,  ne  vem , «  je  vedro  zamomljal  starec  in  si  prizadeval  skriti  zadovoljstvo  nad  Kibovimi  besedami .  » Menda  bo  že  nekaj  malega  držalo  od  vsega ,  kar  si  mi  napletel .  Daj  mi  no  že  enkrat  tale  pladenj .  Ampak  jedel  ne  bom ,  nisem  prav  nič  lačen .  Samo  čaj  bom  popil ,  da  veš .  Pa  nikar  mi  spet  ne  začni  prepevati  tiste  svoje  stare  pesmice ,  da  moram  vsaj  nekaj  pojesti ,  da  ostanem  pri  močeh .  Kar  tukaj  počakaj ,  boš  kar  takoj  spet  odnesel  pladenj . « 

» Nekako  se  hoče  dokopati  do  globalnega  distributerja ,  to  je  jasno .  Če  bi  mu  to  res  uspelo ,  bi  nas  imel  v  pesti  in  naše  šanse  ne  bi  bile  nič  večje ,  kot  jih  ima  snežna  kepa  v  peklu . «

Ozek  svetlobni  stožec  je  zaplesal  po  nebu  in  Peter  je  dvignil  glavo .  Izvidniško  letalo ,  eno  izmed  treh ,  ki  so  stalno  krožila  nad  širšim  področjem  baze ,  je  z  močnim  žarometom  sistematično  preiskovalo  teren .  Zdaj  so  jih  menda  opremili  še  z  dodatnim  indikatorjem ,  ki  je  lahko  zasledil  vsako  močnejše  sevanje .  V  primeru ,  ko  bi  pilot  zaznal  kakršno  koli  gibljivo  radioaktivno  stvar ,  naj  bi  usekal  po  njej  z  laserskim  topom ,  kajti  to  bi  bil  lahko  edino  Trall . 

Ne ,  kakor  koli  je  to  nepotrebno  in  neumno ,  saj  je  njegov  nesojeni  nasprotnik  tako  in  tako  razblinjen ,  mora  počakati  na  Zeldnovo  sporočilo .  To  pa  še  ne  bo  prišlo  tako  kmalu ,  saj  morajo  androidi  prej  temeljito  pregledati  celotno  področje  opustošenja .  Pri  tem  bodo  sicer  dobili  smrtonosno  dozo  žarčenja .  A  to  ne  bo  nobenemu  človeku  mar .  Nobenemu ,  razen  njemu ,  Petru  Tobinu .  A  tudi  on  bo  moral  zatreti  v  sebi  ta  nespametna  razmišljanja .  Ko  je  pomislil  na  velikost  prostranstva ,  je  Peter  močno  podvomil ,  ali  bo  noč  kljub  najmodernejšim  iskalnim  napravam  sploh  dovolj  dolga  za  vse  to .  Zanj  pa  se  bo  na  žalost  še  kako  vlekla . 

» Daj  mi  roko ,  Justin , «  je  terjal  Oton  in  se  Kibu  od  blizu  zazrl  v  oči .  » In  zdaj  mi  nekaj  obljubi .  Obljubi  mi .  Pa  brez  spraševanja ,  prav ? «  Stisk  starčeve  roke  okrog  Kibove  dlani  je  bil  za  tako  usahlega  človeka  presenetljivo  močan .

Kib  je  prikimal  in  mu  obzirno  vrnil  stisk .  » Obljubim . «

Skupaj  sta  tako  sedela  v  sobi ,  ki  se  je  počasi  temnila ;  dan  je  odhajal  in  Kib  je  vedel ,  da  z  dnevom  vred  odhaja  tudi  stari  Sagat .

Izpulil  je  vtičnico ,  ki  je  povezovala  vrtljivi  cevni  skener  z  geigerskim  števcem ,  si  tega  pripel  na  pas  poleg  radiotelefona  ter  se  počasi  in  neslišno  dvignil  iz  svojega  zaklona .  S  previdnimi ,  mačjimi  koraki  se  je  začel  premikati  ob  robu  amfiteatra ,  pri  čemer  se  je  skušal  kar  najbolj  držati  sence .  Zoprno  težo  energopaka  na  hrbtu  je  zdaj  komajda  še  čutil ,  trdno  je  stiskal  hladno  kovino  ultrajeta  in  zavzeto  bolščal  skozi  okular  infra  daljnogleda .  Premikal  se  je  v  kratkih  presledkih .  Vsakič  si  je  ogledal  teren  neposredno  pred  seboj ,  naredil  tri  ali  štiri  korake ,  nato  pa  nepremično  obstal ,  prisluškoval  nočni  tišini  in  se  razgledoval .  Nič .  Le  pridušeno ,  vedno  pogostejše  tiktakanje  geigerskega  števca  mu  je  zagotavljalo ,  da  se  vendarle  počasi  bliža  Trallovemu  skrivališču .  Prišlo  mu  je  na  misel ,  da  je  pošastni  stvor  morda  le  našel  kako  mehkejše  mesto  v  tleh  in  se  uspel  zakopati .  Ravno  ko  je  pomislil ,  da  utegne  v  takem  primeru  kar  stopiti  nanj ,  se  je  zgodilo .

> . . .  ETM  vendarle  niso  neranljive  . . .  zanesljivo  je  potrjeno ,  da  so  s  topniškim  ognjem  doslej  uničili  najmanj  dve  . . .  iz  skoraj  popolnoma  uničenih  ostankov  ni  mogoče  dognati  dovolj  . . .  dokler  ne  bodo  ujeli  vsaj  enega  živega  primerka  . . . <

» Pa  skrbi  me  očka ,  veš , «  je  rekla  Diana .  » Nič  si  ne  pusti  dopovedati  glede  svoje  lastne  varnosti .  Obnaša  se  tako ,  kot  da  je  opazovalec  na  Marsu ,  ki  gleda ,  kako  Tralli  ali ,  kakor  jih  uradno  označujejo ,  ETM  pustošijo  Zemljo  in  ogrožajo  vse  po  vrsti .  Zase  pa  menda  misli ,  da  je  neranljiv  ali  nesmrten . «

Ampak  le  kako  da  se  ni  tega  takoj  spomnil  saj  lahko  vendar  uporabi  kakšnega  izmed  mnogih  mobilcev ;  vsak  stanovalec  v  hiši  je  imel  svojega .  Blagoslovljen  naj  bo  izumitelj  te  male ,  praktične  naprave ,  je  pomislil  Kib  pa  izumitelja  komunikacijskega  satelita  ter  baterije  takisto ! 

Izza  vrste  garaž  je  hušnila  nizko  prihuljena  temna  gmota  in  se  zapodila  za  drvečim  sinjemodrim  vozilom  kot  lačen  plenilec .  Oba  bi  se  bila  skoraj  obdrsala  ob  Davidov  rdeči  dvosed ,  ki  jima  je  le  nekaj  sekund  pozneje  začel  slediti  z  divje  rohnečim  motorjem .  Kib  in  Diana  sta  vsa  zbegana  prisluškovala  oddaljujočemu  se  hrupu ,  ki  je  kmalu  zamrl  v  zamegljeni  daljavi .

Kib  se  ni  upal  prekiniti  nenadno  nastale  moreče  tišine  v  sobi ,  ki  se  je  počasi  temnila .  Čez  čas  je  Diana  spregovorila  s  tihim ,  ubitim  glasom .

Davidov  blodni  pogled  ni  mogel  nikjer  odkriti  očetovega  turbomobila  niti  pošasti ,  ki  ga  je  zasledovala  o ,  bog ,  gotovo  sta  zavila  po  desnem  kraku  ceste !  Sto  korakov  dalje  se  je  bohotila  sivkasta  gmota  krajevnega  ETM - zaklonišča ,  ki  so  ga  v  naglici  zgradili  pred  nekaj  dnevi .  Skozi  strelne  line  masivne  stražarnice  ob  vhodu  zaklonišča  je  poblisnilo ,  laserski  žarki  so  se  migetajoče  združili  v  hologram :

A  vseeno ,  si  je  rekel  David .  Vseeno  je  globoko  hvaležen  Sari ,  da  je  otela  očetovo  življenje .  In  tudi  za  to ,  da  je  bistveno  prispevala  k  eni  redkih  zmag  nad  kakšnim  Trallom .  Hvaležen  pa  prav  gotovo  ne  moreš  biti  nobenemu  stroju . 

» Očala  kje ,  za  vraga ,  so  moja  očala ? «

Davidova  edina  trajna  dejavnost ,  pri  kateri  je  pokazal  največjo  vnemo  in  divjo  zagrizenost ,  pa  je  bilo  združenje  > SKORAJ  ENAKI < .  Bil  je  prvi  pobudnik ,  glavni  ustanovitelj ,  splošno  priznani  vodja ,  izvršni  tajnik  in  občasno  tudi  čistilec  uradnih  prostorov  tega  združenja .  Program  združenja  je  v  svoji  prvi  točki  navajal  cilj :  > . . .  prizadevanje ,  da  se  z  ustavo  zajamčena  enakopravnost  vseh  ljudi  razširi  na  vse  humanoide ,  vsa  bitja ,  ki  so  sposobna  misliti  in  govoriti < .  David  je  očetu  nekoč  omenil ,  da  je  med  člani  združenja  poleg  androidov  in  kiborgov  tudi  okrog  četrtine  ljudi  in  da  število  njihovih  simpatizerjev  v  javnosti  nenehno  narašča .  Ed  je  bil  vesel  in  ponosen  na  svojega  sina ,  da  skuša  na  tako  odločen  in  realističen  način  udejanjiti  njegove  lastne  davne  sanje .  Ganila  ga  je  Davidova  zagretost  za  to  stvar ,  še  posebej  zato ,  ker  je  bila  to  skoraj  edina  stvar  v  njunih  pogovorih ,  kjer  sta  bila  oba  povsem  enakega  mnenja .

Spokojna  tišina  med  očetom  in  sinom  je  trajala  kar  dolgo .  Do  njiju  je  prihajal  pridušen  ropot  prometa  z  oddaljene  osempasovne  prometnice ,  od  nekje  spodaj  se  je  slišalo  enakomerno  butanje  sintetične  glasbe ,  iz  sosednjega  bloka  pa  se  je  oglašalo  naročeno  krohotanje  ob  predvajanju  ene  izmed  stoterih  burkastih  nanizank .  Potem  pa  je  kot  negacija  vsega  tega  mimo  njiju  čisto  neslišno  švignila  plahutava  senca  netopirja ,  ki  je  bil  na  svojem  večernem  lovu  za  insekti .

David  je  kar  molčal ,  saj  k  tem  očetovim  razmišljanjem  ni  znal  dodati  ničesar  svojega .  Ni  mu  mogel  sicer  ugovarjati  po  strokovni  plati ,  vendar  se  je  vse  njegovo  mlado ,  optimistično  srce  upiralo  takim  morbidnim  prognozam .  Presneto ,  mar  je  usojeno  vsem  starim  ljudem ,  da  postanejo  tako  črnogledi ?  Bo  on ,  David ,  tudi  postal  tak  pesimist ,  ko  bo  očetovih  let ?  Trdno  je  upal ,  da  ne  bo  tak  on  že  ne .

Andy  je  vzdihnil  in  se  zviška  položil  v  naslanjač .  Kot  že  tolikokrat ,  je  spet  ugotovil ,  da  iskreno  sovraži  konce  tedna .  Ta  nepotrebni ,  pusti  čas ,  ko  nima  početi  drugega ,  kot  da  premišlja  o  rečeh ,  ki  sploh  niso  vredne  premišljanja .  Nekako  mora  prebiti  še  šestintrideset  ur  do  ponedeljka ,  ko  se  bo  lahko  vrnil  na  gimnazijo .  No ,  proste  sobote  si  je  sicer  uspel  zapolniti  z  dodatnim  poučevanjem  odraslih  v  večerni  šoli ,  a  ostale  so  še  nedelje .  Vedno  enako  prazen  sedmi  dan  v  tednu ,  ko  bi  se  menda  spodobilo ,  da  počiva .  Tako  kot  je  ta  sedmi  dan  menda  počival  tudi  bog ,  potem  ko  je  ustvaril  svet  in  ljudi  na  njem  ter  jim  zaukazal ,  naj  ga  posnemajo .  Ampak  takrat  še  ni  bilo  androidov ;  zato  mogoče  ta  ukaz  ne  velja  zanj .

Spet  je  vstal  in  se  zazrl  v  hrbte  svojih  številnih  knjig ,  nanizanih  v  dolgih  vrstah .  Pred  meseci  sta  mu  postala  priskutna  mikročitalec  in  ekran  monitorja ;  branje  s  teh  elektronskih  naprav  je  bilo  preveč  stvarno ,  preveč  brezosebno .  Zato  je  svojo  obsežno  kolekcijo  optičnih  diskov  bilo  jih  je  vsaj  toliko  kot  v  knjižnici  kakšnega  manjšega  mesta  podaril  univerzitetni  knjižnici .  Odtlej  je  bral  samo  še  knjige ;  starinske ,  tiskane  knjige . 

» Gospod  B / 644 ,  tale  obiskovalka  bi  rada  k  vam .  Naj  jo  spustim  gor ? «

Andy  jo  je  z  eno  roko  stiskal  k  sebi ,  z  drugo  pa  je  čisto  nevede  božal  njene  lase  in  si  želel ,  da  bi  takole  skupaj  ostala  dolgo ,  dolgo . 

» Andy , «  je  rekla  in  zdaj  je  njen  glas  razodeval  tisto  pravo  žensko  zvedavost ,  » ali  si  od  tedaj  saj  veš ,  kaj  mislim  napisal  še  kakšno  pesmico ,  kakšen  stih ?  Kakršen  koli ? «

Prižela  se  je  k  njemu  kot  muca  in  se  tiho  nasmehnila .  » No ,  Andy  bova  videla ,  ali  lahko  zdaj ,  takole  oba  skupaj ,  najdeva  v  tem  kak  smisel . « 

» Res  je  gospod ,  da  sem  imel  nekaj  podobnega  v  mislih .  Čeprav  jaz  seveda  tega  ne  bi  povedal  z  istimi  besedami . «
