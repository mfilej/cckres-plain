 
DARJA  HOČEVAR

Njun  starejši  sin  je  Alain .  Ne  Alen  ali  Alan ,  pač  pa  pravi  francoski  Alain .  Posledica  tega  je  bila  Mojčina  zagledanost  v  francoskega  filmskega  igralca  Alaina  Delona  v  njenih  najstniških  letih .  Sicer  pa  je  Alain  privlačen  šestindvajsetletnik ,  ki  je  s  svojimi  košatimi  črnimi  lasmi  in  kot  oglje  temnimi  očmi  ter  atletsko  postavo  prava  vaba  za  nasprotni  spol .  Po  videzu  spominja  na  nekega  nekoč  zelo  slavnega  igralca ,  vendar  je  njemu  igralska  kariera  deveta  briga .  Po  uspešno  opravljeni  kadetski  šoli  v  Tacnu  se  je  lotil  študija  kriminalistike  in  je  zelo  dober  detektiv .  Kot  je  družino  šokiral  z  izbiro  poklica ,  tako  jih  je  šokiral  tudi  s  poroko  kmalu  po  končanem  študiju .  Šest  mesecev  je  minilo ,  odkar  je  spoznal  prikupno  Štajerko  Korino  in  že  je  naznanil ,  da  se  nameravata  poročiti .  Kaj  so  hoteli !  Fant  že  ve ,  kaj  dela ,  je  bilo  očetovo  mnenje ,  mama  pa  tako  in  tako  ne  bi  nasprotovala  sinovim  načrtom .  Bila  je  prepričana ,  da  je  fant  podedoval  vse  dobre  očetove  lastnosti ,  zaposlen  je  bil  na  kriminalističnem  oddelku  glavne  policijske  postaje  v  centru  mesta ,  torej ,  kaj  naj  bi  še  hotela !  Za  začetek  jima  je  bila  soba  v  njihovem  stanovanju  zagotovljena ,  potem  pa  bosta  že  našla  kaj  udobnejšega !  Da  bo  idealen  mož  in  nadvse  ljubeč  očka ,  o  tem  Mojca  ni  niti  dvomila .  Tudi  njegova  izbranka  Kora  kot  jo  kličejo ,  jim  je  bila  od  prvega  trenutka  simpatična  in  vsa  družina  jo  je  sprejela  za  svojo .  Po  poklicu  je  tajnica  in  Alain  jo  je  kmalu  po  poroki  zaposlil  na  svojem  oddelku .  Pred  dobrim  letom  pa  se  je  rodil  tudi  sad  njune  ljubezni ,  hčerka  Šejla .  Kako  so  prišli  do  tega  imena  marsikomu  ni  bilo  jasno ,  toda  po  vsej  verjetnosti  se  je  nanašalo  na  nekoč  znano  francosko  pevko  Šejlo ,  ki  je  bila  zelo  popularna  v  šestdesetih  letih .  Pisava  imena  seveda  ni  bila  originalna ,  vendar  je  tako  hotela  Korina .  Želela  je  namreč ,  da  bi  bilo  punčkino  ime  eno  izmed  najredkejših ,  če  že  ne  edino  v  slovenski  deželi .  Alainova  stara  mama  pa  je  večkrat  namigovala  na  to ,  da  je  morala  tudi  pri  tej  izbiri  imena  imeti  prste  vmes  njena  hči  Mojca ,  ki  niti  svojima  otrokoma  ni  mogla  dati  lepega ,  domačega  imena .  Naj  je  bilo  tako  ali  drugače ,  mala  Šejla  je  zlati  sonček  celotne  družine .

Deklica  je  ljubka  štirinajstletnica  dolgih  črnih  las  in  globokih  temno  modrih  oči .  Obiskuje  osmi  razred  osnovne  šole  v  Šiški  in  že  ve ,  kaj  bo  postala .  Profesorica  telesne  vzgoje !  Sicer  pa  je  to  dekle  kot  iz  elastike .  Za  vse  člane  družine  ni  nič  nenavadnega ,  če  mimogrede  naredi  kakšni  salto  ali  preval ,  pa  naj  si  bo  to  v  dnevni  sobi ,  spalnici  ali  celo  v  kuhinji .  Dekle  namreč  že  od  šestega  leta  trenira  akrobatski  rokenrol  in  od  svoje  plesne  kariere  si  veliko  obeta .  Precej  manj  pa  je  nad  to  akrobatiko  navdušena  njena  stara  mama ,  Mojčina  mama  Matilda  Škerjanc .  Kadar  je  deležna  takšne  predstave ,  se  vselej  prekriža .

» Zdaj  pa  vem ,  zakaj  je  bila  mama  ves  dan  tako  skrivnostna , «  je  cvilila  Avgusta  in  še  vedno  poskakovala .

» Ta  babjek , «  sta  godrnjali ,  » ta  koristolovec !  Le  s  kakšno  pravico  se  po  tolikih  letih  znova  meša  v  najino  življenje ?

» To  bo  on ! «  Še  zadnjič  se  je  pogledala  v  ogledalo ,  si  naravnala  ohlapno  rjavo  obleko ,  za  katero  je  Karin  menila ,  da  jo  je  gotovo  nosila  že  Avgustina  pokojna  stara  mama ,  in  si  popravila  nakodrano  pričesko .  Že  naravno  nakodrane  lase  si  je  dopoldne  nakodrala  še  z  navijalkami ,  da  je  bila  videti  kot  kakšna  domačinka  z  otoka  Fidži . 

» Bom  skuhala  kavico , «  se  je  prisiljeno  nasmehnila ,  ko  so  se  prenehali  rokovati .

» Potem  pa  lahko  povabiva  malo  gospodično  s  seboj ,  kaj  praviš ? «  Z  malo  gospodično  je  mislil  Karin ,  ki  se  je  je  spominjal  še  kot  dojenčico .  Zrasla  je  v  lepo  deklico  in  takoj  mu  je  bila  simpatična .  » Domnevam ,  da  sta  postali  veliki  prijateljici ,  glede  na  to ,  kako  si  jo  včasih ,  ko  smo  jih  obiskovali ,  rada  pestovala , «  se  je  nasmehnil  Tine .  Ker  je  bila  Avgusta  kar  tiho ,  se  je  obrnil  h  Karin :

» Bi  se  nama  pridružila ?  Ali  imaš  tudi  ti  kakšno  pomembno  opravilo ? «

» In  nič  ni  slutiti ,  da  bi  se  kopal  v  bogastvu , «  je  mimogrede  dodal  Alain .

» To  je  moj  zvesti  prijatelj , «  je  kar  nekam  v  zadregi  zamomljal  Tine  Smolca  in  s  prsti  potrepljal  po  volanu .  » Še  nikoli  se  mi  ni  izneveril . «  Avgusta  se  je  prisiljeno  nasmehnila  in  pričela  resno  razmišljati ,  kje  so  bogata  darila ,  ki  jih  je  tako  goreče  pričakovala .

» Kaj  pa  je  sedaj  vse  to  pomembno ?  Njenih  saltov  in  prevalov  imam  že  doma  polno  glavo ! «  Karin  je  vedela ,  da  iz  Guste  govori  sama  zavist ,  zato  se  ni  kaj  prida  menila  za  njene  besede . 

Ko  so  bili  krožniki  prazni ,  je  znova  silila  očeta ,  da  ji  pove ,  s  čim  se  sedaj  ukvarja .  Tine  Smolca  se  je  nekaj  časa  obotavljal .  Bilo  je  videti ,  da  mu  gredo  besede  težko  z  jezika ,  ko  je  končno  spregovoril :

» Tisti  moški  sploh  ni  zgrešil  vrat , «  je  ugovarjala .  » Namerno  je  stopil  v  žensko  stranišče  in  kljukal  na  vrata . «

Avgusta  se  je  prizanesljivo  nasmehnila .  » Daj  no ,  Karin !  Zopet  deluje  tvoja  fantazija !  Če  bi  sledil  meni ,  ki  sem  že  odrasla  ženska ,  se  ne  bi  čudila ,  toda  otroku  kot  si  ti  . . . «  Karin  je  s  težavo  požrla  Gustine  besede .  Le  s  kakšno  pravico  jo  tako  zasmehuje ?  Dosti  bolj  privlačna  je  od  nje ,  pa  čeprav  ji  je  samo  štirinajst  let .  Sam  Alain  ji  je  rekel ,  da  je  privlačno  dekle !  Potem  pa  se  je  spomnila ,  kaj  se  ji  je  pravkar  dogodilo  in  se  pričela  zavedati ,  kako  je  ta  trenutek  prepir  z  Gusto  nepomemben .  Kar  ima  povedati ,  bo  povedala  svojemu  bratu ,  ne  pa  tej  vase  zagledani  goski .  Takšna  debeluška  z  rjavimi  kodrčki  ji  pa  že  ne  bo  načenjala  samozavesti !

Nasmehnila  se  je  Tinetu ,  ki  je  nekam  začudeno  zrl  v  njen  bledi  obraz .

4.  poglavje

Ko  se  je  Tine  vrnil ,  je  v  rokah  držal  plastično  vrečko .

» Tine  Smolca  sploh  ni  slab  človek !  In  rad  ima  Gusto !  Dovolj  je  bil  kaznovan  za  svoj  greh .  Kar  njo  vprašajta ! «

» Sem  slišala , «  se  je  zasmejala  Korina .  » Toda  ne  ženi  si  tega  k  srcu .  Marto  moraš  po  svoje  razumeti .  Bila  je  prevarana ,  ogoljufana  in  ponižana .  Tega  pa  se  ne  da  kar  tako  pozabiti  in  odpustiti . «

» Grda  zadeva !  Neka  deklica  je  izginila . «

Oboževalec ,  kaj  pa  še ,  si  je  govorila  Karin ,  ko  je  prišla  v  sobo ,  kjer  je  Avgusta  glasno  smrčala .  Pedofil ,  ne  pa  normalen  oboževalec ,  si  je  še  kar  naprej  ponavljala ,  ko  je  zlezla  v  posteljo .

» V  tvojega  partnerja ! «  S  tem  je  mislila  na  Karinega  soplesalca  Matjaža  Dolinarja .  » Veš ,  zadnjič ,  ko  naju  je  povabil  v  slaščičarno ,  mi  je  z  njegovimi  nebeškimi  očmi  in  žametnim  glasom  ukradel  srce .  Samo  nanj  še  mislim ! «

» Vse ,  kar  je  prav ,  Karin ,  ampak  na  smrt  si  me  prestrašila , «  je  zasopel  Sašo ,  nato  pa  jo  sumničavo  pogledal .  » Kakšno  igro  se  pa  greš ? « 

Karin  je  nekaj  časa  kot  zasanjana  mirovala  v  njegovem  objemu .  Občutki ,  ki  jih  je  že  zdavnaj  zakopala ,  so  v  tem  nepopisnem  strahu  kot  lava  privreli  na  dan .  Ker  pa  se  je  zavedala ,  da  se  ne  spodobi  na  tak  način  izkoriščati  njegove  dobrodušnosti ,  se  je  raje  izmuznila  iz  njegovega  objema .  Pri  tem  pa  je  naredila  napačen  gib ,  na  udarjenem  mestu  jo  je  zaskelelo  od  bolečine  in  znova  je  kriknila .  Nato  je  opravičujoče  spregovorila : 

» Zate  že ,  ko  imaš  polno  maščobe  okrog  nje , «  ji  ni  ostala  dolžna  Karin .

Petega  dne  po  dekletovi  izginitvi  pa  se  je  zgodilo  nekaj  nepričakovanega .  To  je  bilo  prav  tisti  dan ,  ko  je  Alain  dekletovi  mami  nameraval  obzirno  dopovedati ,  da  mora  računati  tudi  z  možnostjo ,  da  njena  hčerka  ni  več  med  živimi .

» Z  menoj  boš  šla , «  je  pomignil  proti  Regini .  » Bržkone  se  boš  z  deklico  lažje  pogovorila ,  ker  si  ženska ! «  Dekle  je  hrepeneče  pogledalo  svojega  partnerja .  Bila  je  ljubka  vitka  plavolaska  in  njena  deška  pričeska  ji  je  dajala  skorajda  otroški  videz .  Vendar  pa  je  bila  Regina  Pirc  vestna  in  odločna  detektivka ,  dve  leti  starejša  od  svojega  nadrejenega  partnerja .

Irena  Krajnc  ju  je  nerada  pa  vendarle  povabila  v  stanovanje .  Alain  je  v  njenih  očeh  opazil  strah .  Nekaj  prikriva ,  si  je  rekel  in  enakega  mnenja  je  bila  tudi  njegova  partnerka .  Peljala  ju  je  v  dnevno  sobo ,  medtem  pa  jima  čez  ramo  govorila :

» Nori  ste  ali  pa  še  kaj  hujšega , «  je  tedaj  posegla  vmes  njena  mama .  » Kako  morete  otroka  ustrahovati  z  rečjo ,  ki  je  sploh  ne  razume ? «  Zdaj  je  deklico  pred  njegovim  pogledom  zavarovala  tako ,  da  jo  je  potisnila  za  svoj  hrbet .  » Povedala  sem  vam ,  da  je  pobegnila  k  sorodnici ,  potem  ko  sva  se  sprli  . . . «

» Veš ,  kaj  bo  tvoje  delo  v  naslednjih  dneh ? «  je  Alain  čez  nekaj  časa  prekinil  molk .  Vprašujoče  se  je  zazrla  vanj ,  čeprav  je  odgovor  delno  slutila .

11.  poglavje

» Boš  s  seboj  pripeljala  tudi  Matjaža ? «  je  hrepeneče  vprašala .

» Prav  to  nameravam ! «  ji  je  nejevoljno  odvrnila  Karin ,  češ  kaj  pa  njo  briga ,  v  kaj  bo  oblečena .

» Hopla ,  pa  ga  imam ! «  je  sama  pri  sebi  razigrano  vzkliknila  Avgusta ,  ko  je  že  kar  nekaj  časa  zasanjano  opazovala  privlačnega  črnolasega  fanta .  Pravkar  je  stopil  h  kasetofonu ,  da  zamenja  kaseto .

» Tako  je ,  ljubica , «  je  pritrdil  Sašo  in  jo  nežno  stisnil  k  sebi .  Nekaj  časa  je  molčala  in  z  zaprtimi  očmi  plesala .  Kar  ni  mogla  verjeti ,  da  je  zares  v  njegovem  objemu .  Predala  se  je  njegovemu  ritmu ,  njegovim  rokam  in  si  želela ,  da  tega  plesa  ne  bi  bilo  nikdar  konec .

13.  poglavje

Korina ,  ki  je  s  Šejlo  v  naročju  sedela  na  postelji  poleg  svakinje ,  jo  je  prav  nagajivo  opazovala .

V  Preddvor  sta  prispela  dokaj  hitro .  V  restavraciji  sta  že  imela  rezervirano  mizo  in  bilo  je  slutiti ,  da  je  poznan  gost .  Strežno  osebje  ga  je  prijazno  pozdravljalo  in  ogovarjalo .  Avgusta  je  občutila  tudi  vroče  in  željne  poglede  nekaterih  žensk ,  ki  so  jih  namenjale  njenemu  spremljevalcu .  Bila  je  kar  nekako  ponosna ,  da  sedi  prav  ona  z  njim  za  mizo  in  je  deležna  njegove  pozornosti .  Sedaj  bi  jo  morali  videti  dekleti ,  je  ošabno  razmišljala .  Predvsem  Karin ,  ki  si  domišlja ,  da  se  že  zdaj  vsi  moški  vrtijo  okoli  nje  in  ji  sledijo  celo  v  stranišče  in  tista  jezikava  Štajerka ,  ki  je  imela  več  sreče  kot  pameti ,  da  je  Alaina  zvlekla  v  zakon .

» Kaj  ne  študiraš  medicine ? «  je  s  široko  odprtimi  očmi  vprašala  in  se  strašno  bala  odgovora .  Toda  razočaranje  je  bilo  neizbežno .  To  je  sedaj  vedela .

Toda  to  jutro  se  je  nekaj  le  premaknilo .  Regina  je  sedela  v  svojem  avtu ,  primerno  oddaljenem  od  njune  hiše .  Ko  sta  stopili  iz  hiše ,  je  pogrešila  dekletovo  šolsko  torbo .  Ni  je  imela  pri  sebi  in  iz  tega  je  bilo  sklepati ,  da  deklica  to  jutro  ne  namerava  v  šolo .  Preden  sta  sedli  v  avto ,  ki  ga  je  Irena  Krajnc  pripeljala  iz  garaže ,  sta  se  nenehno  ozirali  naokoli .  Kot  bi  se  bali ,  da  ju  nekdo  opazuje !  Morda  sta  se  bali  koga  od  policije  ali  od  medijev ,  ali  pa  nekoga ,  ki  je  deklico  ugrabil ,  jo  zlorabil ,  po  nekaj  dnevih  pa  jo  izpustil  in  ji  zagrozil ,  naj  o  vsem  molči .  Bolj  verjetna  je  bila  ta  možnost !

Medtem  ko  je  nestrpno  čakala  pri  vratih ,  je  ujela  prezirljiv  pogled  ženske ,  ki  naj  bi  bila  na  vrsti .  Sedaj  bo  morala  prav  zaradi  nje  še  nadalje  čakati ,  so  ji  govorile  njene  jezne  oči .  Moj  Bog ,  kako  osovraženi  smo  policisti ,  je  skoraj  žalostno  pomislila  Regina  Pirc .

» To  upam  tudi  jaz ! «  ji  je  odvrnila  Regina  in  ji  prvič  namenila  nasmešek .  » Če  bosta  ženski  le  hoteli  sodelovati ! «

» No ,  in  kam  greva ? «  je  razigrano  vprašal .

Pa  še  nekaj  drugega  jo  je  spravljalo  v  dobro  voljo .  Na  poti  v  šolo  in  domov  ni  nikjer  opazila  svojega  zasledovalca ,  zato  je  domnevala ,  da  je  v  tem  tednu  pozabil  nanjo .  Gotovo  si  je  izbral  drugo  žrtev ,  da  jo  ogleduje .  Tako  je  namreč  mislila  in  bila  v  to  prepričana .

» Bo  očka  prišel  na  kosilo ? «  jo  je  nenadoma  zanimalo .

» Rada  te  imam  in  bojim  se  zate , «  ji  je  kot  že  neštetokrat  doslej  pojasnila  Mojca .

» To  pa  že  ni  res , «  se  je  za  svojega  brata  postavila  Karin ,  njena  svakinja  pa  je  kar  molčala .  » On  česa  takega  nikoli  ne  bi  storil !  Najbrž  se  je  kje  zadržal . «

Nato  je  odšla  v  dnevno  sobo ,  mimogrede  pobrala  torbico  z  naslonjača  in  se  odpravila  na  hodnik .  Ko  je  stopila  skozi  vhodna  vrata ,  ni  pozabila  krepko  zaloputniti  za  seboj .  Naj  gre  vse  skupaj  k  vragu ,  si  je  mislila .  V  tem  stanovanju  je  preveč  žensk !

V  prijetni  restavraciji  sta  pojedla  izvrstno  kosilo  in  še  malo  posedela  ob  steklenici  belega  vina .  Prijetno  sta  se  pogovarjala  o  stvareh ,  za  katere  na  delovnem  mestu  ni  bilo  časa .  Tako  sta  njuno  prijateljstvo  še  poglobila  in  obljubila  sta  si ,  da  se  bosta  s  podvojeno  močjo  lotila  Krajnčevih  deklet .  Morata  spregovoriti ,  kajti  le  tako  bosta  lahko  prišla  na  sled  brezsrčnemu  storilcu .

Alain  se  je  večkrat  spraševal ,  zakaj  si  je  to  dekle  izbralo  poklic  detektivke .  Lahko  bi  bila  sodnica ,  tožilka ,  odvetnica ,  je  razmišljal ,  ta  popoldan  pa  je  zvedel .  Njen  oče  in  dva  brata  so  bili  policisti  -  kriminalisti .  Takrat  so  živeli  v  Kopru .  Ker  je  bila  najmlajša  in  edina  hčerka ,  se  je  tudi  ona  odločila  za  delo  policistke .  Da  bi  bili  ponosni  nanjo !  In  to  ji  je  v  celoti  uspelo !

» Le  kakšno ? «  je  Korina  jezno  stresla  z  glavo ,  da  so  ga  dolgi  lasje  ošvrknili  po  licu .  » Vsi  moški  ste  specialisti  v  laganju !  V  to  sem  zdaj  že  prepričana !  Niti  svojemu  možu  ne  morem  več  zaupati ! «

Tudi  Korina  se  mu  je  po  mačje  dobrikala .  Najprej  ga  je  poljubljala  po  obrazu .

» Vroča  postelja  ponavadi  zgladi  spore  med  zakoncema , «  je  modrovala  Karin ,  da  jo  je  Avgusta  debelo  pogledala .  Najbrž  ni  mogla  verjeti ,  da  so  izrečene  besede  prišle  iz  ust  štirinajstletnice .

» Na  grad  grem ,  da  zadiham  svež  zrak , «  je  zamomljala  bolj  zase  kot  za  Karin .  » Loteva  se  me  zoprn  občutek ,  da  se  mi  bo  v  tej  hiši  zmešalo ,  če  bom  ostala  samo  še  minuto  dlje ,  kot  je  potrebno . «

Dekle  je  poskočilo  in  srce  je  nenadoma  začutila  v  grlu .  To  je  Sašo ,  je  pomislila .  Kliče  jo  zato ,  da  bo  odpovedal  zmenek !  Na  veliko  srečo  pa  so  bile  vsi  sumi  in  strah  zaman .

» Karin , «  je  začel  in  se  s  svojimi  modrimi  prelepimi  očmi ,  po  katerih  je  tako  vzdihovala  Klara ,  kar  za  nekaj  časa  zagledal  v  njene .

» Na  koga  pa  se  lahko  bolje  zaneseš  kot  name ? «  jo  je  ta  podražil .  Hvaležno  se  mu  je  nasmehnila  in  prijateljsko  sta  si  udarila  v  roke .

» A  tako  je  to ? «  je  tedaj  izza  ozadja  stopila  Marta .  Ni  se  več  bala  Jakove  jeze ,  nesramno  se  je  obregnil  ob  njeno  hčerko  in  pripravljena  jo  je  bila  braniti .

» Za  uro  ali  dve  so  podaljšali  trening  zaradi  odsotnosti  v  prejšnjem  tednu , «  je  s  ponižnim  glasom  odgovorila  Korina ,  ker  se  je  za  vse  skupaj  čutila  nekoliko  krivo .  Če  bi  popoldne  držala  jezik  za  zobmi  in  ne  bi  tarnala  zaradi  Alainove  odsotnosti ,  se  pri  kosilu  ne  bi  vnel  tako  hud  prepir ,  da  jih  je  Mojca  zatožila  svojemu  možu .  Vse  bi  ostalo  tako  kot  doslej  . . .  Poleg  tega  pa  jo  je  skrbelo  za  Karin .  Matjažu  ni  povsem  verjela ,  kar  ji  je  povedal .

Matilda  pa  jo  je  le  nekaj  časa  opazovala ,  potem  pa  jo  tišje ,  da  njen  glas  slučajno  ne  bi  prišel  do  hčerine  zakonske  spalnice ,  kamor  se  je  odpravil  razdraženi  zet ,  napadla : 

Mojca ,  ki  je  že  skuhala  čaj ,  je  vzela  v  roke  pladenj  in  se  napotila  proti  vratom .  Preden  pa  je  odšla  iz  kuhinje ,  se  je  vendarle  obrnila  proti  materi  in  ji  rekla : 

23.  poglavje

Medtem  ko  se  je  dekle  prhalo ,  je  Matjaž  na  hitro  opravil  telefonski  pogovor  in  nato  pobobnal  po  vratih  kopalnice .

Imel  je  občutek ,  da  je  dekle  nekaj  posumilo  in  je  postalo  previdno .  Priznal  si  je ,  da  je  takrat  ravnal  neumno .  Skušal  se  ji  je  nekako  približati ,  pa  jo  je  le  prestrašil ,  da  je  pobegnila .  Tudi  v  Šestici  je  ravnal  napačno .  Imel  je  sicer  pripravljen  lep  izgovor ,  ko  bi  dekle  opravilo  potrebo  in  odprlo  vrata ,  in  nameraval  navezati  stik  z  njo ,  vendar  si  je  le  nerad  priznal ,  da  ga  zapusti  pamet ,  ko  jo  zagleda .  Potem  pa  je  prišla  še  tista  debelušna  deklina  in  vse  pokvarila .  Zato  je  raje  odšel  iz  lokala .  Vrag  si  ga  vedi ,  kakšna  neumnost  bi  še  nastala  iz  vsega  tega !  Moški  se  v  ženskem  stranišču  vendarle  ne  pojavlja ,  če  nima  določenih  namenov !

Toda  ko  bi  jo  vsaj  enkrat  še  zalotil  samo !  Od  tistega  ponesrečenega  dogodka  je  v  parku  ni  več  videl .  Vse  do  takrat  pa  je  ob  sončnih  dnevih  večkrat  tekla  po  trim  stezi ,  da  si  je  nabirala  kondicijo .  Neštetokrat  jo  je  skrivoma  opazoval  z  daljnogledom .  V  šolo  je  redno  zahajala  s  prijateljico ,  ki  je  stanovala  v  isti  stolpnici ,  je  razmišljal ,  domov  se  je  vračala  prav  tako .  Zanimalo  pa  ga  je ,  v  kakšni  zvezi  je  z  njo  tista  debeluška ,  s  katero  je  bila  v  Šestici  in  jo  je  prejšnji  večer  srečal  pred  stolpnico .  Tudi  takrat  je  prežal ,  ali  se  bo  nemara  le  prikazala  deklica ,  na  katero  je  tako  nestrpno  čakal .  Dvomil  je ,  da  bi  bila  njena  sestra ,  to  se  mu  je  zdelo  nemogoče !

Da  pa  je  bilo  vse  skupaj  še  bolj  zapleteno ,  dekle  tudi  na  treninge  ni  hodilo  samo .  Vedno  jo  je  spremljal  njen  soplesalec .  Na  trening  in  nazaj !  Gotovo  sta  zelo  navezana  drug  na  drugega ,  kot  brat  in  sestra ,  je  še  naprej  razmišljal ,  potem  pa  mu  je  v  glavo  nenadoma  šinila  odrešilna  misel .  Če  ne  drugače ,  jo  bo  ugrabil  kar  v  domačem  dvigalu ,  zvečer ,  ko  se  bo  vračala  domov .  To  bi  morda  storil  že  zadnjič ,  če  ne  bi  prišel  malo  prepozno ,  pa  še  neki  nepoklicani  fant  se  je  pojavil  tam .

» Povej  mi  nekaj ,  Sašo , «  je  previdno  začela .  » Zakaj  si  se  v  soboto  tako  na  hitro  odločil ,  da  me  povabiš  na  zmenek ?  Klavdija  je  vendar  tvoje  dekle ,  vsaj  Klara  mi  je  to  zagotovila ,  in  . . . «

» Ne  jemlji  preveč  resno  Klarinih  zagotovitev , «  ji  je  hitro  odvrnil  Sašo .  » Ta  se  še  ne  spozna  preveč  na  te  stvari . «

25.  poglavje

Počasi  sta  stopala  proti  skuterju .  Sašo  je  dekle  objemal  okrog  ramen ,  ona  pa  se  ga  je  oklepala  okoli  pasu .  V  svoji  prvi  zaljubljenosti  je  Karin  postala  neprevidna .  Ob  vsaki  drugi  priložnosti  bi  se  ozrla  naokoli ,  da  se  prepriča ,  ali  ni  morebiti  kje  njen  zasledovalec ,  kar  ji  je  prešlo  že  v  navado .  Brez  dvoma  bi  postala  pozorna  na  črnega  renaulta ,  ki  je  bil  med  ostalimi  avtomobili  z  ugasnjenimi  lučmi  parkiran  nedaleč  od  picerije .  Ker  pa  ga  ves  dan  ni  opazila  in  je  bila  skoraj  dokončno  prepričana ,  da  je  v  tem  tednu  pozabil  nanjo ,  ni  niti  pomislila  na  morebitno  nevarnost .  Nadela  sta  si  čeladi ,  sedla  na  skuterja  in  odbrzela  proti  parku .  Na  parkiranem  črnem  renaultu  so  nenadoma  zasvetili  žarometi  in  tudi  ta  je  odpeljal  s  parkirišča .

Že  nekaj  časa  sta  sedela  na  klopi ,  tesno  drug  ob  drugem ,  si  šepetala  nežne  besede  in  zrla  v  zvezdnato  nebo .  Karin  je  bila  vse  doslej  prepričana ,  da  romantika  obstaja  samo  v  filmih  ali  pa  v  ljubezenskih  romanih ,  zdaj  pa  je  vedela ,  da  se  je  krepko  motila .  Prav  v  teh  lepih  trenutkih  jo  je  sama  doživljala  s  Sašem .

Ko  jo  je  nežno  vzel  v  naročje ,  mu  je  roke  hlastno  ovila  okoli  vratu .  Nekaj  časa  sta  si  zrla  v  oči ,  potem  pa  so  se  njune  ustnice  združile  v  strastnem  poljubu .  To  je  bil  njen  prvi  ljubezenski  poljub  in  v  glavi  je  začutila  čudno  omedlevico .  Bilo  je  sladko  in  opojno .  Z  rokami  jo  je  objemal  okoli  bokov ,  ona  pa  se  je  še  bolj  stisnila  k  njemu ,  da  je  občutila  vso  njegovo  toploto  in  vzburjenje .  Nato  mu  je  roka  zašla  pod  jakno  in  srajco .  Nežno  jo  je  božal  in  ji  drsel  s  prsti  po  hrbtu .

Sašo  je  v  osnovni  šoli  treniral  karate ,  vendar  je  kasneje  trening  opustil .  Znanje  pa  mu  je  vendarle  še  ostalo  in  to  mu  je  ta  večer  prišlo  še  kako  prav .  Vedel  je ,  da  možakarja  ni  hudo  poškodoval ,  bo  pa  precej  dlje  v  nezavesti ,  kot  je  bil  on .

Za  slovo  sta  se  vroče  poljubila ,  nato  pa  jo  je  Sašo  nežno  porinil  skozi  vrata  dvigala .

Najprej  je  na  široko  odprla  oči ,  potem  pa  nejevoljno  vzdihnila : 

» Si  tega  moškega  kdaj  srečala  tudi  v  parku ? «  je  previdno  vprašal  Alain ,  ki  si  ni  mogel  kaj ,  da  se  mu  v  misli  ne  bi  vsiljevala  sestrina  pripoved .

» Jamica  v  bradi !  Doslej  sem  jo  vedno  oboževala  pri  filmskih  igralcih .  Bila  sem  nora  na  Johna  Travolto ,  zdaj  . . .  zdaj  pa  ne  prenesem  pogleda  nanjo .  Tudi  Johna  Travolte  ne  morem  videti ! «

Ta  dopoldan  je  bila  Karin  obupne  volje .  Na  živce  ji  je  šla  Klara  s  svojim  čvekanjem ,  na  živce  so  ji  šli  sošolci ,  ki  so  se  obregovali  ob  njo ,  češ  kako  da  je  seksi  s  črno  rutico  okoli  vratu ,  da  o  profesorjih  sploh  ni  bilo  razmišljati .  Če  bi  bila  pri  katerem  predmetu  vprašana ,  bi  gladko  dobila  enico ,  ker  niti  približno  ni  bila  zbrana .  Poleg  tega  jo  je  od  grobosti  napadalca  vse  bolelo ,  da  je  čutila  vsako  kost  posebej .  Ker  so  tudi  ta  dan  imeli  telesno  vzgojo ,  se  je  preprosto  izgovorila ,  da  ima  močne  krče  v  trebuhu ,  ker  ni  bila  v  stanju ,  da  bi  telovadila .  S  tem  opravičilom  je  profesorici  dala  vedeti ,  da  je  med  menstruacijo  ali  tik  pred  njo ,  pa  čeprav  je  dotlej  tudi  v  tem  času  redno  telovadila .  To  pri  njej  ni  bilo  nič  nenavadnega ,  kajti  tudi  na  treninge  je  redno  hodila .  Izguba  dveh  ali  treh  dni  treninga  bi  se  ji  še  kako  poznala .  Zato  se  je  že  navadila  na  tampone ,  ki  so  vso  reč  olajšali .  Profesorica  telesne  vzgoje  je  razumevajoče  prikimala ,  kajti  pri  ostalih  dekletih  je  bila  tega  vajena  vsak  mesec .  Kljub  temu  pa  jo  je  nekoliko  čudilo ,  ker  je  bila  še  včeraj  tako  poskočna  in  predrzna  na  gredi ,  to  jutro  pa  se  je  premikala ,  kot  bi  bila  lesena .  Toda  pri  mladih  dekletih  to  ni  nič  neobičajnega ,  si  je  pač  rekla .

» To  žensko  pa  poznam ! «

Karin  so  njene  besede  osupnile .  » Saj  sem  ti  hotela  samo  pomagati , «  je  hip  zatem  vzkipela .  » Pravzaprav  pa  sploh  ne  vem ,  čemu  tukaj  cviliš  in  stokaš ! «

33.  poglavje

» Če  bo  le  v  moji  moči ,  ti  jo  bom  izpolnil , «  ji  je  odvrnil ,  medtem  ko  je  z  roko  segel  pod  pulover ,  z  ustnicami  pa  se  je  dotaknil  njenega  vratu ,  kjer  je  kot  spomin  na  sinočnjo  grozo  kraljevala  črna  rutica .

Mojca  jo  je  nekam  nezaupljivo  pogledala .  » Sinoči  si  bila  v  parku ? «  je  vprašala .

Dragan  Jović ,  torej ,  je  v  glavi  odmevalo  Karin .  Počasi  in  zbrano  je  izpovedala  svojo  zgodbo ,  ki  se  je  začela  tistega  usodnega  četrtka ,  ko  je  zaradi  Avgustinega  arogantnega  vedenja  odhitela  v  park .  Tam  ga  je  prvič  srečala  in  prvič  se  je  ob  pogledu  nanj  nelagodno  počutila .  Šele  kasneje  pa  je  ugotovila ,  da  jo  zasleduje  dosti  dlje .

38.  poglavje

» Povej  mi ,  Karin ,  če  ti  lahko  kakor  koli  pomagam , «  je  začela  kot  kakšna  odrasla  oseba ,  da  jo  je  Karin  resno  pogledala ,  potem  pa  se  ji  nagajivo  nasmehnila  kot  se  je  ona  znala .

» Vem ,  Daša ,  kaj  sem  ti  včeraj  obljubil ,  toda  vmes  je  prišlo  nekaj  nujnega ,  zato  sem  pote  poslal  svojo  kolegico .  Ob  njej  si  prav  tako  varna ,  kot  bi  bila  ob  meni . «  Deklica  se  je  potrudila ,  da  je  razumevajoče  prikimala  in  ga  kot  uročena  gledala  v  oči .  Alain  pa  se  je  tedaj  zazrl  v  portret ,  ki  je  nastajal  na  računalniku .

Alain  je  bil  vidno  razočaran .  V  želji ,  da  zaščiti  svojo  sestro ,  si  je  domišljal ,  da  mu  bo  zlikovca  uspelo  kar  nemudoma  aretirati .  Zdaj  pa  se  je  ovedel ,  da  bo  moral  počakati  na  ugodnejšo  priložnost .

Matjaž  ga  je  rad  ubogal .  Mirko  seveda  ni  vedel ,  kakšne  težave  ima  Karin ,  sam  pa  mu  tudi  ni  mogel  kar  spregovoriti  o  njih .  Zato  je  šel  poslušno  do  vhodnih  vrat ,  jih  celo  odprl ,  da  bi  se  prepričal  ali  sta  zunaj ,  toda  videti  ni  bilo  ne  enega  ne  drugega .  Vladala  pa  je  sumljiva  tišina .

Slabe  volje  se  je  vrnil  in  ni  mu  preostalo  drugega ,  kot  da  Mirku  razloži  vzrok  dekletove  odsotnosti !

Malo  kasneje  je  pred  klub  pribrnel  Sašo  s  svojim  skuterjem .  S  Karin  sicer  nista  bila  zmenjena ,  toda  želel  jo  je  presenetiti  in  jo  varovati ,  ker  še  ni  vedel ,  da  se  je  dekle  končno  izpovedalo  domačim .  Ta  večer  jo  je  želel  povabiti  le  na  pico  in  ji  povedati ,  da  je  s  Klavdijo  končal  razmerje ,  kakršno  koli  je  že  bilo .  Hotel  ji  je  še  povedati ,  da  jo  neskončno  ljubi .  Tako  je  razmišljal ,  ko  je  ugasnil  motor  in  se  pripravil  na  čakanje .

43.  poglavje

Šok ,  ki  je  v  tem  trenutku  zadel  Matjaža ,  je  bil  nepopisen .  Gledal  je  v  Alaina  in  Saša ,  onadva  pa  vanj .  Za  hip  je  pomislil ,  da  dekle  sedi  v  avtu ,  videl  pa  je  samo  plavolaso  žensko ,  ki  je  pravkar  energično  izstopila .

» Prekleto !  Prekleto ! «  je  kričal  in  s  pestmi  še  vedno  udarjal  po  avtomobilu .  Tudi  Sašu  so  popustili  živci .  Skočil  je  s  skuterja  in  se  kot  razjarjen  bik  pognal  v  Matjaža .

» Pa  takšen  prijatelj , «  je  tulil  in  ga  obdeloval  s  pestmi ,  » nisi  mogel  paziti  nanjo ,  kaj ?  Ti  je  bilo  to  odveč ? «  Matjaž  se  mu  je  izmuznil  in  mu  tudi  on  eno  pripeljal ,  tedaj  pa  je  mednju  skočila  Regina .

44.  poglavje

» To  niso  izmišljotine ,  gospa  Jović , «  jo  je  zavrnila  Regina  Pirc .  » To  je  čista  resnica !  Vaš  mož  je  osumljen  ugrabitve  in  posilstva  dvanajstletne  deklice  Daše  Krajnc ,  ki  se  ukvarja  z  baletom .  Pred  nekaj  manj  kot  štirinajstimi  dnevi  jo  je  ugrabil ,  jo  pet  dni  proti  njeni  volji  zadrževal  in  se  nad  njo  spolno  izživljal . «

» In  kaj  ste  storili  z  vikendom  pod  Šmarno  goro ? «  je  zanimalo  Regino .

Karin  se  je  počasi  prebujala .  Najprej  je  videla  vse  megleno ,  potem  pa  je  le  zaznala ,  da  leži  v  leseni  hišici ,  z  rokami  in  nogami  priklenjena  na  posteljo  in  oblečena  samo  v  spodnje  perilo .  Neprijetno  jo  je  zmrazilo .  Kje  sem ,  kako  sem  se  znašla  tukaj ,  se  je  spraševala .

» Kar  misli  si ! «  se  je  iznenada  zadrla  nanj ,  vse  drugo  pa  se  je  zgodilo  kot  je  bila  vajena  iz  filmov .  S  kolenom  ga  je  z  vso  močjo  sunila  med  noge ,  da  se  je  od  bolečine  kriče  sesedel  na  tla .  V  vsem  strahu ,  ki  ga  je  doživljala ,  in  v  močni  želji ,  da  pobegne  pred  posiljevalcem  otrok ,  so  se  ji  moči  podeseterile .  Stisnila  je  pest  in  ga  dvakrat  še  močno  treščila  v  obraz ,  da  se  mu  je  iz  nosa  pocedila  kri .  Nato  je  stekla  proti  vratom .

» Prekleti  pankrt ! «  je  siknil  Alain ,  ki  mu  je  od  besa  zavrela  kri .  Zgrabilo  ga  je ,  da  bi  brez  opozorila  skočil  nanj  in  ga  pretepel  do  krvi .  Za  njegovo  sestro ,  za  Dašo  Krajnc  in  še  za  marsikatero  žrtev  tega  izprijenca .  S  težavo  se  je  premagal  in  si  dopovedoval ,  da  je  policist ,  da  je  njegova  naloga  prijeti  osumljenca ,  ne  pa  se  znašati  nad  njim ,  če  to  seveda  ni  nujno  potrebno .  Za  vsak  slučaj  pa  je  iz  toka  izvlekel  pištolo ,  ker  je  bila  velika  verjetnost ,  da  je  oborožen  tudi  njegov  nasprotnik .

» Dovolj  bo ,  Jović ! «  se  je  iznenada  zadrl ,  da  se  je  moški  stresel  od  presenečenja .

Za  kratek  hip  se  je  zazrla  v  Alaina ,  ki  se  je  spustil  po  gozdu  navzdol ,  nato  pa  pomignila :

V  nasprotnem  primeru  pa  ima  doma  Alaina ,  je  razmišljala  pred  dvigalom ,  potem  ko  jo  je  Peter  varno  pripeljal  z  avtom  pred  stolpnico .  Zanj  je  še  vedno  upala ,  da  se  bo  nekega  dne  naveličal  dolgolase  prekle ,  kot  je  imenovala  Korino .  Sinoči  se  ji  je  sicer  malce  zameril ,  ker  jo  je  pošteno  ozmerjal  zaradi  njenega  neodgovornega  ravnanja  v  zvezi  s  Karin ,  vendar  se  moškemu ,  ki  ga  obožuje ,  lahko  vse  odpusti .  Alain  pa  je  bil  vendarle  princ  njenih  otroških  in  mladostnih  sanj !

» Gusti ,  prosim  da  naju  za  nekaj  minut  pustiš  sama , «  ji  je  ukazal  brez  odvečnih  besed  in  pojasnjevanj .  Čeprav  jo  je  močno  razžirala  radovednost ,  o  čem  neki  se  imata  pogovoriti ,  ne  da  bi  ona  smela  biti  prisotna ,  je  razumevajoče  prikimala .  Vstala  je  s  postelje  in  se  napotila  skozi  vrata .  Sicer  pa  je  bilo  bolje  tako !  Alain  je  še  vedno  kuhal  jezo  nanjo  in  bala  se  je  kakšnega  ponovnega  izbruha .
