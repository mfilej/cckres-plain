 
Naslov  izvirnika :

Joeju  in  Mimi  McKnight

» Najprej  bi  povedala  nekaj  o  sebi , «  je  dejala  Happy  Bapetsi .  » Doma  sem  iz  Mauna ,  veste ,  ob  reki  Okavango .  Mama  je  imela  trgovinico ,  živeli  pa  sva  v  hiši  za  njo .  Imeli  sva  veliko  kokoši  in  bili  sva  zelo  srečni .

Na  izpitih  mi  je  šlo  zelo  dobro  in  navsezadnje  sem  odšla  v  Gaborone  in  se  izučila  za  računovodkinjo .  Tudi  to  se  mi  je  zdelo  preprosto ;  samo  pogledala  sem  celo  stran ,  polno  številk ,  in  takoj  sem  vse  razumela .  Naslednji  dan  sem  se  spomnila  vseh  številk  in  sem  jih  lahko  zapisala ,  če  je  bilo  treba .

» Na  žalost  vam  moram  povedati ,  da  se  je  zgodila  nesreča .  Happy  je  zbil  avto  in  leži  v  bolnišnici  hudo  poškodovana .  Prav  zdaj  jo  operirajo . «

» Morate , «  je  vztrajala  ma  Ramotswe .  » Pridite ,  no . «

» No , «  je  rekla  ma  Ramotswe .  » Pojdite  v  hišo  in  pospravite  svoje  reči .  Pet  minut  časa  imate .  Potem  vas  bom  odpeljala  na  avtobusno  postajo .  Kje  v  resnici  živite ? «

Ne  pozábimo ,  je  premišljevala  ma  Ramotswe .  Naše  glave  so  mogoče  res  majhne ,  vendar  so  tako  polne  spominov ,  kot  je  nebo  lahko  včasih  polno  roječih  čebel ;  v  njih  so  tisoči  in  tisoči  spominov ,  vonjev ,  krajev ,  majhnih  reči ,  ki  so  se  nam  pripetile  in  se  vračajo ,  nepričakovano ,  da  bi  nas  opomnile ,  kdo  smo .  In  kdo  sem  jaz ?  Sem  Precious  Ramotswe ,  državljanka  Bocvane ,  hči  Obeda  Ramotsweja ,  ki  je  umrl ,  ker  je  bil  rudar  in  ni  mogel  več  dihati .  Njegovo  življenje  ni  nikjer  popisano ;  le  kdo  bi  zapisoval  življenja  navadnih  ljudi ?

Sem  Obed  Ramotswe ,  rodil  sem  se  leta  1930  blizu  Mahalapyeja .  Mahalapye  je  nekje  na  sredi  med  Gaboronejem  in  Francistownom ,  ob  cesti ,  za  katero  se  zdi ,  da  je  ne  bo  nikoli  konec .  V  tistih  časih  je  bila  to  seveda  makadamska  cesta  in  železnica  je  bila  veliko  pomembnejša .  Proga  je  tekla  iz  Bulawaya ,  prečkala  bocvansko  mejo  pri  Plumtreeju ,  potem  pa  obrnila  proti  jugu  in  se  vlekla  ob  robu  države  vse  do  Mafikenga  na  drugi  strani .

Nekega  dne  sem  se  vračal  z  živinske  postaje  in  se  ustavil  ob  glavni  cesti  med  Francistownom  in  Gaboronejem .  Bil  je  vroč  dan ,  sédel  sem  pod  drevo  ob  cesti  in  čakal  avtobus .  Od  vročine  me  je  zmanjkalo  in  prebudil  me  je  šele  avto ,  ki  je  naglo  zavrl .

» Staro  pipo  iz  marule ,  vso  grčavo  in  prežvečeno . «

Nikoli  se  ni  zmotila ,  ta  punčka ,  ki  je  gledala  vse  in  vsakogar  s  svojimi  široko  odprtimi ,  resnimi  očmi .  In  počasi ,  ne  da  bi  kdo  kadarkoli  to  načrtoval ,  sta  se  v  otrokovem  umu  razvijala  radovednost  in  zavedanje .

Končno  je  o  tem  povedala  ma  Mothibi  in  učiteljica  jo  je  resno  poslušala .

Obed  je  pripravil  vse  za  poroko ,  ker  je  bil  sestričnin  najbližji  sorodnik  in  je  bila  to  njegova  naloga .  A  to  je  storil  z  veseljem ,  zaradi  vsega ,  kar  je  ona  napravila  zanj .  Poskrbel  je ,  da  so  zaklali  dve  kravi  in  zvarili  dovolj  piva  za  dvesto  ljudi .  Potem  je  s  sestrično  pod  roko  vstopil  v  cerkev  in  zagledal  njenega  ženina  in  njegove  svate ,  daljne  sorodnike  in  njihove  prijatelje  ter  ljudi  iz  vasi ,  povabljene  in  nepovabljene ,  ki  so  čakali  in  gledali .

Precious  ju  je  debelo  pogledala .  Naj  se  je  lotila  česar  koli ,  zmeraj  se  je  trudila  po  svojih  najboljših  močeh ,  in  preprosto  ni  mogla  razumeti ,  kako  lahko  kdo  ravna  drugače .  Kako  sta  mogla  cele  dneve  sedeti  za  mizama  in  strmeti  v  prazno ,  ko  pa  bi  lahko  seštevala  števila  ali  preverjala  poročila  voznikov  o  dnevnem  prometu ?

Prihod  Noteja  Mokotija

Vsak  konec  tedna  se  je  z  enim  od  avtobusov  odpeljala  v  Mochudi  na  obisk  k  očetu .  Čakal  jo  je  pred  hišo ,  sedeč  na  pručki ,  in  ona  se  mu  je  priklonila ,  kot  v  starih  časih ,  in  plosknila .

Potem  sta  skupaj  obedovala  v  senci  na  pokriti  verandi ,  ki  jo  je  prizidal  ob  boku  hiše .  Pripovedovala  mu  je ,  kaj  se  je  dogajalo  med  tednom  v  upravi  avtobusnega  podjetja ,  in  pozorno  je  poslušal  vse  podrobnosti ;  spraševal  je  po  imenih ,  ki  jih  je  nato  povezoval  v  zamotane  rodovnike .  Vsi  so  si  bili  tako  ali  drugače  v  sorodu ,  nikogar  ni  bilo ,  ki  ga  ne  bi  bilo  mogoče  vključiti  v  oddaljene  kotičke  rodbine .

Nenadoma ,  ne  da  bi  razmišljala ,  je  vstala  in  vzela  torbo  s  police .  Hotela  je  izstopiti ,  ne  zato ,  ker  bi  imela  kak  opravek  v  Gaboroneju ,  ampak  da  bi  videla ,  kaj  bo  naredil  on .  Zdaj  je  bil  že  zunaj  in  na  hitro  je  zamrmrala  neko  pojasnilo  vozniku ,  ki  je  bil  eden  od  uslužbencev  sestričninega  moža .  Zunaj  v  množici ,  v  poznopopoldanski  sončni  svetlobi ,  prepojeni  z  vonjem  prahu  in  razgretih  potnikov ,  je  pogledala  naokrog  in  ga  uzrla  nedaleč  stran .  Pri  pouličnem  prodajalcu  je  kupil  pečeno  koruzo  in  je  počasi  grizel  zrna  v  vrstah  vzdolž  storža .  Spet  je  začutila  tisto  vznemirjenje  in  obstala  je ,  kot  da  bi  bila  tujka ,  ki  ne  ve  točno ,  kam  naj  gre .

Rekel  je :  » Punce  se  morajo  to  naučiti .  Te  je  kdo  že  naučil ? «

Oblekla  se  je ,  in  ko  si  je  zapenjala  bluzo ,  je  začela  jokati ,  tiho ,  ker  je  mislila  na  očeta ,  ki  ga  bo  videla  naslednji  dan  na  verandi ,  ki  ji  bo  pripovedoval  novice  o  živini  in  si  niti  v  sanjah  ne  bo  predstavljal ,  kaj  se  ji  je  zgodilo  to  noč .

Note  se  je  nasmehnil :  » Jaz  razumem . «

Hodila  je  z  njim  v  bare  in  tam  je  bil  prijazen  z  njo ,  vendar  je  bilo  videti ,  da  je  ujet  v  svoj  krog  in  si  v  resnici  ne  želi ,  da  bi  bila  tam .  Tam  so  bili  ljudje ,  ki  niso  mislili  na  nič  drugega  kot  na  glasbo ;  v  neskončnost  so  lahko  razpravljali  o  glasbi ,  glasbi ,  glasbi ;  koliko  je  sploh  mogoče  povedati  o  glasbi ?  Tudi  njim  je  ona  odveč ,  se  ji  je  zdelo ,  zato  je  prenehala  zahajati  v  bare  in  je  raje  ostajala  doma .

» Čutite  bolečino ?  Ne ?  Pa  tukaj ? «

Vrata  so  bila  odprta .  Srce  ji  je  razbijalo  v  prsih ,  ko  je  vstopala ,  potem  pa  je  videla ,  kaj  se  je  zgodilo .  Soba  je  bila  prazna ,  razen  pohištva .  Odnesel  je  svoje  kasete ,  njun  novi  kovinski  kovček  in  celo  rumene  zavese .  V  spalnici  je  z  nožem  razrezal  žimnico ,  vsenaokrog  je  ležala  preja  in  soba  je  bila  videti ,  kot  da  bi  v  njej  strigli  ovce .

» Saj  nobene  ne  prodajajo .  V  Bocvani  sploh  nobene  ni . «

Ma  Ramotswe  je  gledala  v  strop .  To  ne  bo  tako  težko  kot  nekateri  drugi  tovrstni  primeri .  Peter  Malatsi  je  odšel  s  kakšno  kristjanko ,  to  je  precej  očitno .  Samo  ugotoviti  bo  morala ,  za  katero  sekto  gre ,  in  že  mu  bo  na  sledi .  To  je  stara ,  predvidljiva  zgodba ;  mlado  kristjanko  si  je  našel ,  o  tem  je  bila  prepričana .

Ma  Ramotswe  je  prikimala ,  stegnila  roko  in  se  narahlo  dotaknila  roke  častitega .

» Je  tole  last  vašega  moža ? «  je  vprašala  ma  Malatsi  in  ji  podala  zapestno  uro ,  ki  jo  je  našla  v  krokodilovem  trebuhu .

» Malo  že , «  je  dejala  ma  Malatsi .  » Ampak  zdaj  mi  nikoli  ni  dolgčas . «

Deček

Vstal  je  in  odšel  po  cesti .  Bilo  je  že  čisto  temno ;  drevesa  in  grmovje  so  bili  črne ,  brezoblične  gmote ,  ki  so  se  prelivale  druga  v  drugo .  Nekje  se  je  oglašala  ptica  roparica  in  nočne  žuželke  so  čirikale .  Na  desni  rami  ga  je  zapeklo  in  plosknil  je .  Komar .

» Ker  bi  leopard  prej  ujel  tebe  kot  ti  njega ! «

Nekega  dne  so  fantički  opazili ,  da  se  je  na  robu  črede  pojavil  teliček .  Bil  je  čuden ,  na  njem  je  bilo  veliko  barv ,  drugačen  je  bil  od  vseh  telet ,  ki  so  jih  kdaj  videli .  Oh ,  bili  so  veseli ,  da  je  teliček  prišel  k  njim .

Ma  Ramotswe  je  vstala  in  vzela  tajnici  pismo .  Prijela  ga  je ,  kot  bi  držala  dokazni  predmet  na  sodišču  previdno ,  v  strahu ,  da  bo  poškodovala  dokaz .  Imela  je  občutek ,  kot  da  je  pismo  košček  papirja ,  tako  lahek  obteženo  z  bolečino .

» Stroški  osebja  so  največja  postavka , «  je  rekel  gospod  J.  L.  B.  Matekoni .  » Vidite  tista  fanta  tamle  pod  avtom ?  Ne  morete  si  predstavljati ,  koliko  me  staneta .  Njuni  plači ,  pa  davki  in  zavarovanje  za  primer ,  če  bi  jima  onile  avto  padel  na  glavo .  Vse  to  se  sešteva .  In  na  koncu  mi  ostane  samo  nekaj  pul .  Nikoli  kaj  dosti  več . «

Ma  Ramotswe  je  prikimala .  » Vem , «  je  rekla .  » A  če  imaš  pisarno ,  potrebuješ  tajnico .  Če  je  ne  bi  imela ,  bi  morala  čepeti  ves  dan  tam .  Ne  bi  mogla  priti  sem  in  poklepetati  z  vami .  In  tudi  ne  skočiti  v  trgovino . «

Pogreznila  sta  se  v  molk  in  opazovala  mlada  mehanika ,  ki  sta  snemala  kolo  z  avta ,  na  katerem  sta  delala .

Odprla  je  usta ,  da  bi  spregovorila ,  a  iz  sebe  ni  spravila  niti  glasu .  Saj  bi  bilo  tudi  nevarno  kaj  reči .  Počasi ,  z  majhnimi  koraki  se  je  umikala  proti  kuhinjskim  vratom .  Takoj  ko  je  bila  notri ,  je  zaloputnila  vrata  za  sabo  in  stegnila  roko  proti  ključavnici .  Ko  je  obrnila  ključ ,  se  je  vrnila  elektrika  in  kuhinjo  je  preplavila  svetloba .  Hladilnik  je  začel  brneti ;  lučka  na  štedilniku  je  mežikala  vanjo :  3.04 ;  3.04 .

Gospod  Patel  je  ugovarjal  tej  spremembi .  » Lahko  vprašam ,  zakaj  si  zdaj  kar  naenkrat  gospod  Wallace  Pate ,  dr.  stom. ,  spec.  oralni  kirurg  ( Natal ) ?  Zakaj ?  Te  je  mogoče  sram ?  Misliš ,  da  sem  jaz  samo  nekakšen  gospod  Paliwalar  Patel ,  večni  absolvent ,  ali  kaj ? «

» O ,  kako  prav  imate , «  je  rekel  gospod  Patel .  » Otroci  opazijo ,  če  dajo  starši  enemu  dva  bonbona ,  drugemu  pa  samo  enega .  Prav  tako  znajo  šteti  kot  mi . «

» Govoril  sem  z  njo  o  tem , «  je  nadaljeval .  » Zelo  jasno  sem  ji  dal  vedeti .  Rekel  sem  ji ,  da  me  ne  zanima ,  kaj  počnejo  drugi  otroci  to  je  stvar  njihovih  staršev ,  ne  moja .  Jasno  sem  ji  povedal ,  da  ne  bo  hodila  po  mestu  s  fanti  ali  se  dobivala  z  njimi  po  pouku .  To  je  moja  zadnja  beseda . «

» Pride  čas ,  ko  morajo  zaživeti  svoje  lastno  življenje , «  je  rekla  ma  Ramotswe .  » Dati  jim  moramo  svobodo . «

In  spomnila  se  je  na  tisti  trenutek ,  ko  ni  bilo  niti  Noteja ,  da  bi  ji  bil  v  oporo ,  ker  se  je  izmuznil  z  nekim  izgovorom ,  ko  je  malo  telesce  njunega  prezgodaj  rojenega  otroka ,  tako  krhko ,  tako  lahko ,  položila  v  zemljo  in  pogledala  v  nebo  in  hotela  nekaj  reči  Bogu ,  a  ni  mogla ,  ker  se  ji  je  od  ihtenja  naredil  cmok  v  grlu  in  iz  njega  ni  mogla  spraviti  niti  besede .

Ma  Ramotswe  se  je  opravičila  in  odšla  po  privozu .  Nandira  ji  je  ušla  že  prvo  popoldne  in  spraševala  se  je ,  ali  se  je  je  dekle  namenoma  otreslo .  Bi  lahko  vedela ,  da  jo  nekdo  zasleduje ?  To  se  je  zdelo  malo  verjetno ;  očitno  je  imela  samo  smolo .  Jutri  bo  bolj  pazila .  Enkrat  se  pač  ne  bo  ozirala  na  Clovisa  Andersena  in  se  bo  bolj  približala  objektu .

» To  pa  ni  dobro , «  je  dejal  gospod  Patel .  » To  ni  dobro .  Zato  pa  vam  vsaj  jaz  lahko  poročam .  Domov  je  prišla  tri  ure  po  koncu  pouka  tri  ure !  in  mi  povedala ,  da  je  bila  pri  prijateljici .  Vprašal  sem ,  pri  kateri ,  pa  mi  je  odgovorila ,  da  je  ne  poznam .  Potem  pa  je  žena  našla  na  mizi  listek ,  ki  ga  je  najbrž  izgubila  Nandira .  Tam  je  pisalo :  ' Vidiva  se  jutri ,  Jack . '  Kdo  je  zdaj  ta  Jack ?  Kdo  je  to ?  Je  to  dekliško  ime ,  vas  vprašam ? «

Naslednjega  dne  je  pozno  pripeljala  na  šolsko  parkirišče .  Bala  je  že ,  da  je  Nandiro  zgrešila ,  potem  pa  jo  je  zagledala ,  ko  je  skupaj  z  nekim  drugim  dekletom  prišla  iz  šole .  Ma  Ramotswe  ju  je  opazovala ,  ko  sta  stopali  po  poti  proti  dvoriščnim  vratom .  Bili  sta  zatopljeni  v  pogovor ,  tako  kot  vsi  najstniki ,  kadar  govorijo  s  prijatelji ,  in  ma  Ramotswe  je  bila  prepričana ,  da  bi  izvedela  odgovor  na  marsikatero  vprašanje ,  če  bi  ju  lahko  slišala .  Dekleta  se  pogovarjajo  o  svojih  fantih  na  lahkoten ,  zarotniški  način ,  in  gotovo  je  bila  to  tudi  tema  pogovora  med  Nandiro  in  njeno  prijateljico .

» Najbrž , «  je  rekla  ma  Ramotswe .  » Vendar  ni  razloga ,  da  se  tako  razburjate .  Jutri  vam  bom  poročala . «

» Nikogar  ni , «  je  rekla .  » Seveda  je  prost . «

Utihnili  sta .  Dekle  jo  je  gledalo  in  ma  Ramotswe  je  bilo  precej  neprijetno .  Kaj  bi  Clovis  Andersen  naredil  v  takih  okoliščinah ?  Prepričana  je  bila ,  da  je  omenil  nekaj  glede  takih  reči ,  ampak  ni  se  mogla  spomniti ,  kaj .  To  je  bil  eden  tistih  primerov ,  ko  objekt  zasleduje  tebe ,  ne  pa  nasprotno .

Ma  Ramotswe  je  mrzlično  razmišljala .  Ni  imelo  smisla  zanikati ,  bolje  je ,  da  poskusi  izvleči  čim  več  iz  kočljivega  položaja .  Tako  je  povedala  Nandiri  o  skrbeh  njenega  očeta  in  o  tem ,  kako  se  je  obrnil  nanjo .

Ma  Ramotswe  je  telefonirala  gospodu  Patelu  navsezgodaj ,  kot  je  bila  obljubila .  Razložila  mu  je ,  da  bi  bilo  bolje ,  če  se  pogovorita  doma ,  kot  pa  da  mu  pojasnjuje  po  telefonu .

» Zakaj  bi  to  storil ? «  je  vprašal  čez  nekaj  časa .  » Zakaj  bi  popustil  tem  modernim  idejam ? «

s  svojim  malim  belim  kombijem  pelje  v  Francistown

Nenavadno  je ,  kako  imajo  nekateri  ljudje  razvit  občutek  krivde ,  je  premišljevala ,  medtem  ko  ga  drugi  sploh  nimajo .  Nekateri  se  grizejo  že  zaradi  majhnih  spodrsljajev  ali  napak ,  drugi  pa  so  popolnoma  neprizadeti ,  tudi  če  koga  izdajo  ali  naredijo  kaj  res  nepoštenega .  Ma  Pekwane  je  po  njenem  sodila  v  prvo  kategorijo ,  Note  Mokoti  pa  v  slednjo .

» Moški  počnejo  grozne  reči , «  je  rekla .  » Vsem  ženam  možje  povzročajo  skrbi .  V  tem  niste  sami . «

» Avto  bi  rada  vrnila .  Rada  bi  ga  izročila  lastniku . «

» Nič , «  je  rekla  ma  Ramotswe .  » Gre  samo  za  vrnitev  imetja  zakonitemu  lastniku .  To  je  vse .  Saj  verjameš  v  to ,  kajne ,  Billy ? «

» Pokliči  policijo , «  je  vpila  ma  Pekwane .  » Hitro ,  pokliči  policijo ! «

Kuhinja  je  bila  vesela .  Cementna  tla ,  premazana  in  rdeče  pobarvana ,  je  vedno  zdrgnila  do  leska  čistilka  ma  Ramotswe ,  Rose ,  ki  je  bila  pri  njej  že  pet  let .  Rose  je  imela  z  različnimi  moškimi  štiri  otroke ,  ki  so  živeli  pri  njeni  materi  v  Tlokwengu .  Delala  je  za  ma  Ramotswe ,  pletla  za  pletilsko  zadrugo  in  s  pičlim  zaslužkom  preživljala  otroke .  Najstarejši  fant  je  bil  zdaj  tesar  in  je  dajal  materi  denar ,  kar  ji  je  bilo  v  precejšnjo  pomoč ,  malim  pa  je  morala  kar  naprej  kupovati  čevlje  ali  nove  hlače  in  eden  od  njih  ni  mogel  pravilno  dihati  in  je  potreboval  inhalator .  A  Rose  je  kljub  temu  prepevala  in  ma  Ramtoswe  je  vedela ,  da  je  zjutraj  prišla ,  ko  je  iz  kuhinje  prineslo  zvoke  pesmi .

Ma  Ramotswe  je  skrila  osuplost .  Ni  poskočila  ali  izpustila  skodelice  niti  ni  odprla  ust  in  ostala  brez  besed .  Namesto  tega  se  je  nasmehnila  in  se  zastrmela  v  prijatelja .

» Dober  človek  ste , «  je  rekla .  » Podobni  ste  mojemu  očku  …  nekoliko .  Ampak  ne  morem  se  še  enkrat  poročiti .  Nikoli  več .  Zadovoljna  sem  tako ,  kot  je .  Imam  agencijo  in  hišo .  Moje  življenje  je  izpolnjeno . «

Pogledala  je  Alice  in  med  njima  je  preskočila  iskrica  razumevanja .  Vse  ženske  v  Bocvani  so  žrtve  moške  nepremišljenosti .  Dandanes  praktično  ni  moških ,  ki  bi  se  poročili ,  se  ustalili  in  skrbeli  za  ženo  in  otroke ;  očitno  takšni  moški  sodijo  v  preteklost .

Z  belim  kombijem  je  sledila  njegovemu  staremu  modremu  avtu  do  glasbenega  zabavišča  Pri  lepem  gospodu ,  nedaleč  od  avtobusne  postaje .  Medtem  ko  se  je  on  napotil  proti  baru ,  se  je  za  trenutek  pomudila  v  avtu  ter  z  ličilom  poudarila  ustnice  in  lica .  Čez  nekaj  minut  bo  šla  noter  in  se  resno  lotila  dela .

Povedala  mu  je  o  Alice  Busang  in  o  tem ,  kako  se  je  odzvala  na  dokaz  o  Kremlinovem  početju .

» Vas  kaj  skrbi ? «  Pomislila  je ,  da  ga  je  morda  zavrnitev  njegovega  snubljenja  bolj  potrla ,  kot  si  je  predstavljala .  Ni  bil  take  vrste  človek ,  da  bi  kuhal  mulo ,  ampak  ali  ji  je  zameril ?  Ne  bi  rada  izgubila  njegovega  prijateljstva  bil  je  njen  najboljši  prijatelj  v  mestu  in  življenje  brez  njegove  vzpodbudne  navzočnosti  bi  bilo  bistveno  manj  prijetno .  Zakaj  ljubezen  in  spolnost  tako  zapleteta  življenje ?  Veliko  bolj  preprosto  bi  bilo ,  če  nam  ne  bi  bilo  treba  skrbeti  zanju .  Spolnost  ni  zdaj  v  njenem  življenju  igrala  nobene  vloge ,  in  to  ji  je  bilo  v  veliko  olajšanje .  Ni  ji  bilo  treba  skrbeti  za  to ,  kakšna  je  videti  in  kaj  si  ljudje  mislijo  o  njej .  Kako  grozno  je  biti  moški  in  ves  čas  misliti  na  seks ,  kot  je  menda  značilno  za  moške .  V  neki  reviji  je  prebrala ,  da  povprečen  moški  pomisli  na  spolnost  več  kot  šestdesetkrat  na  dan !  Ni  mogla  verjeti  tej  številki ,  ampak  raziskave  so  očitno  pokazale  prav  to .  Povprečen  moški  ima  pri  svojih  dnevnih  opravilih  v  glavi  še  kup  misli  o  goloti ,  zapeljevanju ,  mečkanju ,  porivanju  in  nasladi ,  medtem  ko  dela  čisto  nekaj  drugega !  Ali  zdravniki  mislijo  na  to ,  medtem  ko  ti  merijo  srčni  utrip ?  Ali  odvetniki  mislijo  na  to ,  medtem  ko  sedijo  pri  mizi  in  načrtujejo  obrambo ?  Ali  piloti  mislijo  na  to ,  medtem  ko  upravljajo  letalo ?  Tega  preprosto  ni  mogoče  verjeti .

Gospod  J.  L.  B.  Matekoni  je  sédel  in  se  zastrmel  v  roke .

Nič  ni  rekla ,  ko  je  položil  predmete  na  mizo .  Kaj  pa  naj  bi  rekla  o  teh  ubogih  ostankih ,  o  kosti ,  koščku  kože ,  o  začepljeni  leseni  steklenički  in  o  njeni  strašni  vsebini ?

Gospod  J.  L.  B.  Matekoni  se  je  poskusil  nasmejati  njeni  šali ,  a  se  ni  mogel .  Te  besede  so  bile  izzivanje  božje  previdnosti  in  upal  je ,  da  ne  bo  imela  razloga ,  da  bi  jih  obžalovala .

» Ne  bi  bilo  bolje ,  da  storite ,  kot  vam  pravijo ? «  je  vprašala  ma  Ramotswe .  Zdelo  se  ji  je ,  da  nima  smisla  zanikati ,  da  je  prišlo  do  nesreče .  Očitno  je  človek  res  izgubil  prst  in  zasluži  neko  nadomestilo .  Zakaj  Hector  zganja  tak  hrup  zaradi  tega ,  če  mu  niti  plačati  ni  treba ?

Tiste  noči  je  ma  Ramotswe  ležala  v  spalnici  svoje  hiše  na  Zebrinem  privozu  in  ni  mogla  zaspati .  Vstala  je ,  si  nataknila  rožnate  copate ,  ki  jih  je  zmeraj  nosila ,  odkar  jo  je  pičil  škorpijon ,  ko  je  nekoč  ponoči  bosa  hodila  po  hiši ,  in  stopila  v  kuhinjo ,  da  si  skuha  čaj  rooibos .

» Ja , «  je  rekla  agentka .  » Točno  tako . «

Ma  Ramotswe  se  je  zahihitala ,  ko  je  odložila  slušalko .  Predstavljala  si  je ,  da  bo  odvetnik  potegnil  svojo  stranko  iz  kakšnega  lokala ,  kjer  že  vnaprej  proslavlja ,  da  bo  dobila  štiri  tisoč  pul .  No ,  čaka  ga  neprijetno  presenečenje  in  ona ,  ma  Ramotswe ,  bo  predstavnica  Nemezis .

» Pritisnite  na  plin , «  je  zavpil  moški .  » Pospešite  motor ! «

Ma  Ramotswe  se  za  trenutek  naslajala .  Naslonila  se  je  nazaj  in  se  razgledala  po  borno  opremljeni  sobi .

Jameson  Mopotswane  se  je  naježil .

» Vsak  dan ? «  je  vprašala  ma  Ramotswe  nedolžno .

» Ja , «  je  pritrdila  ma  Ramotswe .  » Mislim ,  da  ste  zahtevali  odškodnino  za  tri  prste .  Ampak  če  zdajle  pogledam  vašo  roko ,  vidim ,  da  sta  vam  dva  čudežno  zrasla  nazaj .  To  je  čudovito !  Morda  ste  odkrili  novo  zdravilo ,  s  katerim  odsekani  prsti  spet  zrastejo ? «

Sestra  jo  je  sumničavo  pogledala ,  vendar  ji  je  rekla ,  naj  počaka ,  da  gre  po  zdravnika .  Čez  nekaj  minut  se  je  vrnila  in  rekla ,  da  bo  zdravnik  takoj  prišel .

» Tako  je  rekel  doktor  Gulubane .  Ni  prepričan ,  koliko  je  bil  star .  Ampak  meni ,  da  je  imel  okoli  osem  ali  devet  let . «

Gospod  J.  L.  B.  Matekoni  se  je  zdrznil .  Veliko  bolje  bi  bilo ,  če  nikoli  ne  bi  bil  našel  vrečke .  Takšne  reči  se  dogajajo  to  vsi  vedo  vendar  se  nihče  noče  vmešavati  vanje .  Lahko  pomenijo  samo  težave ,  še  zlasti ,  če  je  vpleten  Charlie  Gotso .

Ma  Ramotswe  se  je  strinjala .  Zanimanje  policije  za  preganjanje  zločinov  je  omejeno  in  nekatere  vrste  kriminala  je  sploh  ne  zanimajo .  Vpletenost  najmočnejših  ljudi  v  državi  v  čarovništvo  bi  gotovo  sodila  v  slednjo  kategorijo .

» Če  bi  radi  pritegnili  mojo  pozornost , «  mu  je  že  večkrat  rekel ,  » mi  samo  povejte .  Saj  imam  ime .  Sem  gospod  J.  L.  B.  Matekoni ,  in  če  me  tako  pokličete ,  se  bom  oglasil .  Ni  vam  treba  hoditi  k  meni  in  me  prijemati  z  umazanimi  prsti . «

» Policija  je  neuporabna .  Niti  prišli  niso .  Vendar  poznam  nekoga ,  ki  bi  to  lahko  raziskal . «

» No ,  vidite .  Niste  dobro  premislili ,  kajne ?  Zdaj  pa  veste . «

Gospod  Charlie  Gotso ,  dipl.  prof.

Gospod  Charlie  Gotso  je  gledal  ma  Ramotswe .  Cenil  je  debele  ženske  in  se  je  pred  petimi  leti  celo  poročil  z  eno  od  njih .  A  izkazalo  se  je ,  da  je  dlakocepska  in  sitna ,  in  navsezadnje  jo  je  poslal  živet  na  farmo  pri  Lobatseju ,  kjer  ni  bilo  telefona ,  in  cesta ,  ki  je  vodila  tja ,  ob  deževnem  vremenu  ni  bila  prevozna .  Pritoževala  se  je  zaradi  drugih  žensk ,  ki  jih  je  imel ,  vztrajno  in  zagrizeno ,  ampak  kaj  je  pričakovala ?  Je  resno  mislila ,  da  se  bo  on ,  gospod  Charlie  Gotso ,  omejil  na  eno  samo  žensko ,  kot  kakšen  vladni  uradnik ?  Pri  svojem  denarju  in  vplivu ?  In  še  univerzitetni  diplomi ?  Takšne  težave  ima  človek  z  neizobraženo  žensko ,  ki  ničesar  ne  ve  o  krogih ,  v  katerih  se  giblje  on .  Bil  je  v  Nairobiju  in  Lusaki .  Ve ,  kako  razmišljajo  ljudje  v  takih  mestih .  Inteligentna  ženska ,  visoko  izobražena ,  bi  lažje  razumela .  Po  drugi  strani  pa  ne  sme  pozabiti ,  da  mu  je  ta  debeluška  v  Lobatseju  rodila  že  pet  otrok ,  in  to  ji  je  pač  treba  priznati .  Ko  le  ne  bi  sitnarila  zaradi  drugih  žensk .

Ni  ji  bil  všeč  njegov  glas .  Bil  je  grob  kot  smirkov  papir  in  konce  besed  je  leno  zamomljal ,  kot  da  se  mu  ne  bi  zdelo  vredno  potruditi  in  jasno  povedati .  Čutila  je ,  da  je  vzrok  prezir ;  če  si  tako  vpliven  kot  on ,  čemu  bi  si  prizadeval  pri  komunikaciji  s  podrejenimi ?  Da  le  razumejo ,  kaj  hočeš  to  je  bistveno .

» Gospod  J.  L.  B.  Matekoni  me  je  prosil ,  naj  mu  pomagam ,  ra .  Zasebna  detektivka  sem . «

» Po  mojem  ne .  Mislim ,  da  je  to  dosti  močnejše .  Zdi  se  mi ,  da  je  moralo  biti  tudi  precej  drago . «

» Zelo  dobra  ženska  ste , «  je  dejal  gospod  Gotso  in  vzel  majhen  pisalni  blok .  » Narisal  vam  bom  zemljevid .  Vrač  živi  v  puščavi  nedaleč  od  Molepololeja .  Težko  ga  je  najti ,  ampak  s  temle  boste  točno  vedeli ,  kam  morate  iti .  Mimogrede ,  opozoriti  vas  moram ,  da  ni  poceni .  Ampak  če  boste  rekli ,  da  ste  prijateljica  gospoda  Charlieja  Gotsa ,  vam  bo  dal  dvajset  odstotkov  popusta .  To  pa  ni  slabo ,  kajne ? «

Prenehala  je  sanjariti  in  se  je  vrnila  k  zadevi ,  s  katero  se  je  trenutno  ukvarjala .  Star  prijatelj ,  doktor  Maketsi ,  ji  je  telefoniral  iz  bolnišnice  in  jo  prosil ,  ali  bi  se  zvečer  na  poti  domov  lahko  oglasil  pri  njej  v  pisarni .  Z  veseljem  je  privolila ;  oba  z  doktorjem  Maketsijem  sta  bila  iz  Mochudija ,  in  čeprav  je  bil  deset  let  starejši  od  nje ,  sta  si  bila  zelo  blizu .  Odpovedala  je  frizerja  v  mestu ,  kjer  si  je  nameravala  dati  splesti  kitke ,  in  se  posvetila  dolgočasnemu  pisarniškemu  delu ,  s  katerim  je  bila  v  zaostanku ,  dokler  ni  zaslišala  znanega  Maketsijevega  glasu :  Ko !  Ko !  in  vstopil  je .

Doktor  Maketsi  si  je  zdaj  želel  spremeniti  temo ,  ker  se  je  bal ,  da  bo  šla  ma  Ramotswe  še  dlje  in  ga  vprašala ,  ali  zna  kuhati .  Ni  hotel ,  da  bi  se  ponovil  pogovor  z  neko  mlado  žensko ,  ki  se  je  po  letu  dni  vrnila  iz  Združenih  držav .  Rekla  mu  je ,  izzivalno ,  kot  da  razlika  v  letih  med  njima  sploh  ni  pomembna :  ' Če  jeste ,  bi  morali  znati  kuhati .  To  je  enkrat  ena . '  Te  predstave  so  prišle  iz  Amerike  in  so  teoretično  morda  čisto  dobre ,  ampak  ali  so  zaradi  njih  Američani  kaj  srečnejši ?  Gotovo  bi  nekje  morale  biti  meje  vsemu  temu  napredku ,  vsem  tem  skrb  zbujajočim  spremembam .  Pred  kratkim  je  slišal  za  moške ,  ki  so  jih  žene  prisilile ,  da  previjajo  dojenčke .  Kar  stresel  se  je ,  ko  je  pomislil  na  to ;  Afrika  na  take  stvari  ni  pripravljena ,  je  menil .  Nekateri  vidiki  stare  afriške  ureditve  so  zelo  primerni  in  udobni  če  si  moški ,  kar  je  doktor  Maketsi  seveda  bil .

Začel  je  delati  pred  kakimi  šestimi  meseci .  Na  nezgodnem  oddelku  je  bil  precej  zaposlen .  Saj  najbrž  veste ,  kako  je  tam .  Prometne  nesreče ,  pretepi ,  take  reči ,  ki  so  najbolj  običajne  ob  petkih  zvečer .  Seveda  je  veliko  čiščenja  ran ,  zaustavljanja  krvavitev ,  oživljanja  takih  reči .

Najprej  je  bilo  vse  v  redu ,  ampak  ko  je  doktor  Komoti  delal  tam  kake  tri  tedne ,  je  specialist ,  ki  vodi  oddelek ,  prišel  k  meni .  Rekel  je ,  da  se  mu  zdi  novi  zdravnik  malo  iz  vaje  in  da  se  mu  nekatere  stvari ,  ki  jih  je  naredil ,  zdijo  nekoliko  presenetljive .  Več  ran  je  na  primer  zašil  zelo  slabo  in  so  jih  morali  šivati  še  enkrat .

» Je  nedosleden ? «  je  vprašala  ma  Ramotswe .

» Razumem ,  zakaj  ste  zaskrbljeni , «  je  rekla  ma  Ramotswe .  » Vendar  ne  vem ,  ali  vam  lahko  pomagam .  Prav  nič  se  ne  spoznam  na  droge .  To  je  bolj  primer  za  policijo . «

Ma  Ramotswe  je  bila  videti  prizadeta .  » Nisem , «  je  rekla .

» Jaz  sem  dobro ,  kaj  pa  vi ,  ma ? «

» Se  lahko  spomnite  druge  rešitve ? «  je  vprašal .  » Ko  se  bo  to  razvedelo ,  se  bodo  ljudje  bali .  Našli  se  bodo  taki ,  ki  bodo  prepričevali  druge ,  naj  ne  hodijo  v  bolnišnico .  Naši  programi  javnega  zdravja  temeljijo  na  zaupanju  saj  veste ,  kako  je . «

Ma  Ramotswe  je  prišlo  na  misel  nekaj  drugega .  Kost  če  je  deček  še  živ ,  od  kod  potem  kost ?

Deček  je  vzdrhtel ,  a  opazil  je  skrb  v  njenih  očeh  in  odgovoril  je .

» Počakajte  nekaj  minut .  Rada  bi  se  pogovorila  s  pastirjema  glede  živine .  Potem  lahko  gremo . «

Celo  za  tako  zanesljivo  vozilo ,  kot  je  mali  beli  kombi ,  ki  je  prevozil  milje  in  milje ,  ne  da  bi  se  pritoževal ,  je  včasih  prah  prehud .  Mali  beli  kombi  se  je  dobro  obnesel  na  poti  do  živinske  postaje ,  ampak  zdaj  ko  je  bil  spet  v  mestu ,  je  začel  pokašljevati .  To  je  bilo  zaradi  prahu ,  o  tem  je  bila  prepričana .

» Mislila  sem ,  da  bo  moral  med  staro  železo , «  je  rekla .
