 
PRINTED  IN  SLOVENIA

Končno  pa  je  prav  ta  resničnost  tista ,  zaradi  katere  je  njegova  pripoved  tako  grozljiva .  Kajti  srečanje  s  pošastmi  iz  megle ,  z  » jedci  mrtvih « ,  nam  opisuje  z  enako  pozornostjo  do  podrobnosti  in  z  enakim  skrbnim  skepticizmom ,  ki  označuje  druge  dele  rokopisa .

Hvaljen  bodi  Bog ,  milosten ,  dobroten ,  gospodar  dveh  svetov ,  in  blagoslovljen  bodi  prvi  med  preroki ,  naš  gospodar  Mohamed ,  ki  naj  ga  Bog  blagoslovi  in  ohrani  v  neskončnem  miru  do  sodnega  dne !

Potem  smo  prišli  do  gozda ,  kjer  je  bilo  veliko  suhega  lesa .  Ustavili  smo  se  in  karavana  je  zakurila  ognje .  Ogreli  smo  se ,  odložili  oblačila  in  jih  razprostrli ,  da  bi  se  posušila .

Med  njimi  je  prešuštvo  neznano .  Če  koga  zalotijo  pri  tem  dejanju ,  ga  raztrgajo  na  dvoje .  To  gre  nekako  takole :  upognejo  vrhove  dveh  dreves ,  privežejo  človeka  nanje  in  potem  spustijo  drevesi ,  da  se  spet  vzravnata .  Tako  človeka ,  ki  je  privezan ,  raztrgata  na  dvoje .

V  času  našega  prihoda  je  med  velikani  vladalo  nekakšno  nezadovoljstvo ,  narava  tega  nezadovoljstva  pa  je  bila  naslednja .

Ob  tem  prizoru  sem  se  obrnil  proč  in  rekel :  » Odpusti ,  Gospod . «  Severnjaki  so  se  moji  zadregi  silno  smejali .  Eden  izmed  njih ,  ki  je  bil  za  tolmača ,  je  rekel ,  da  so  oni  prepričani ,  da  Bog  na  take  odkrite  užitke  gleda  z  naklonjenostjo .  Rekel  mi  je :  » Vi  Arabci  ste  kot  stare  ženske ,  trepečete  ob  pogledu  na  življenje . «

Priprav  na  pogreb  ni  vodil  Buliwyf ,  saj  z  Wyglifom  ni  bil  v  sorodu ,  pravilo  pa  narekuje ,  da  pogreb  pripravi  družina .  Buliwyf  se  je  udeleževal  splošnega  veselja  in  zabave  ter  se  ni  obnašal  prav  nič  kraljevsko .  Le  med  nočnimi  pojedinami  je  sedel  na  visokem  stolu ,  pridržanem  za  kralja .

Nato  so  pripeljali  par  volov ,  razsekali  so  ju  na  kose  in  tudi  to  zmetali  v  ladjo .  Končno  so  prinesli  petelina  in  kokoš ,  ubili  so  ju  in  prav  tako  vrgli  noter .

Zdelo  se  mi  je ,  da  je  bilo  dekle  v  tem  času  že  omamljena . < $ FAli  morda  ' vzhičena ' .  V  latinskem  rokopisu  piše  cerritus ,  v  Jakutovi  arabščini  pa  ,  ' omamljena '  oziroma  ' zbegana ' . >  Videti  je  bilo ,  kakor  da  se  je  že  namenila  v  šotor ,  tedaj  pa  jo  je  nenadoma  stara  vešča  pograbila  za  glavo  in  jo  zvlekla  noter .  V  tem  trenutku  so  pričeli  možje  tolči  po  ščitih  z  meči ,  da  bi  zadušili  njene  krike .  Ti  bi  utegnili  prestrašiti  druga  dekleta ,  da  v  prihodnje  ne  bi  hotela  slediti  svojemu  gospodarju  v  smrt .

Buliwyf ,  poveljnik ;  njegov  častnik  ali  pribočnik  Ecthgow ;  njegovi  knezi  in  plemenitaši :  Higlak ,  Skeld ,  Weath ,  Roneth ,  Halga ;  njegovi  vojščaki  in  junaki  Helfdane ,  Edgtho ,  Rethel ,  Haltaf  in  Herger . < $ FWulfgar  je  ostal .  Jensen  trdi ,  da  so  Severnjaki  običajno  zadržali  sla  za  talca ,  zato  so  bili  » ustrezni  sli  kraljevi  sinovi ,  visoki  plemiči  ali  drugi ,  ki  so  imeli  za  svojo  skupnost  posebno  vrednost  in  so  bili  zato  primerni  talci « .  Olaf  Jorgensen  pa  trdi ,  da  je  Wulfgar  ostal  zato ,  ker  se  je  bal  iti  z  njimi . < F43429P11 > >  Bil  sem  še  jaz ,  ki  nisem  poznal  njihovih  navad  in  nisem  razumel  njihovega  jezika ,  kajti  mojega  tolmača  nismo  vzeli  s  seboj .  Zgolj  po  naključju  in  po  Alahovi  milosti  je  bil  član  odprave  tudi  Herger ,  ki  je  bil  vojščak  in  popotnik  ter  je  znal  nekaj  latinskega  jezika .  Tako  sem  lahko  s  Hergerjevo  pomočjo  razumel  pomen  vsega ,  kar  se  je  dogajalo .  Herger  je  bil  mlad  vojščak  in  zelo  vesele  narave ;  zdelo  se  je ,  da  v  vsaki  zadevi  najde  zabavo ,  še  posebej  v  mojem  mračnem  razpoloženju  ob  odhodu .

Bil  sem  ves  osupel  in  sem  videl ,  da  je  Ecthgow  name  do  skrajnosti  jezen .  Jezni  so  bili  tudi  drugi  in  so  srepeli  vame  z  zaskrbljenostjo  in  jezo .  Hergerju  sem  obljubil ,  da  Ecthgowovega  imena  ali  imena  kogar  koli  drugega  ne  bom  več  risal .  Ob  tem  je  vsem  vidno  odleglo .

Ženska  čednost  velja  za  veliko  vrlino ,  vendar  sem  jo  mogel  le  poredkoma  občudovati ,  kajti  prešuštvo  sploh  ne  velja  za  kak  poseben  prestopek .  Če  žena  katerega  koli  moškega ,  visokega  ali  nizkega  rodu ,  občuti  in  tudi  potolaži  slo ,  to  za  seboj  ne  potegne  nobenih  posebnih  posledic .  Ti  ljudje  so  glede  teh  zadev  zelo  svobodni .  Možje  Severne  dežele  pravijo ,  da  so  ženske  blodne  in  jim  ni  mogoče  zaupati ;  zdi  se ,  da  so  se  s  tem  sprijaznili  in  o  tem  govorijo  na  svoj  običajni  veseli  način .

Severnjaki  pederastije  ne  poznajo ,  vendar  pa  pravijo ,  da  vedo ,  da  je  pri  drugih  ljudstvih  v  navadi ;  njih  samih  to  ne  zanima .  Ker  tega  pojava  med  njimi  ni ,  tudi  nimajo  kazni  zanj .

Severnjaki  verjamejo ,  da  je  bil  svet  v  minulih  časih  poseljen  z  rodom  ljudi  velikanov ,  ki  so  že  izginili .  Čeprav  se  nimajo  za  potomce  teh  velikanov ,  so  na  nekakšen ,  meni  nerazumljiv  način ,  prejeli  nekaj  njihove  moči .  Ti  pogani  verujejo  v  mnoge  bogove ,  ki  so  tudi  sami  velikani  in  imajo  moč .  Toda  velikani ,  o  katerih  je  govoril  Herger ,  so  bili  velikanski  ljudje  in  ne  bogovi ,  tako  se  mi  je  vsaj  zdelo .

Nad  sivim  morjem  se  je  prikazalo  kopno .  Za  visokimi  sivimi  skalami ,  tako  mi  je  povedal  Herger ,  naj  bi  bilo  mesto  Yatlam .  Nestrpno  sem  čakal ,  da  bi  videl  tako  opevani  Buliwyfov  dom ,  ko  bo  ladja  zaplula  okrog  pečine .  Vojščaki  so  se  smejali  in  se  še  glasneje  spodbujali .  Razumel  sem ,  da  si  pripovedujejo  surove  šale  in  se  pridušajo  o  tem ,  kako  si  bodo  po  pristanku  privoščili  ženske .

Ko  smo  odhajali ,  sem  Hergerja  povprašal ,  zakaj  je  proti  notranjosti  poleg  Trelburga  še  ena  utrdba ,  in  zakaj  take  okrepitve  obrambe  nimajo  tudi  na  tisti  strani ,  ki  gleda  proti  morju .  Severnjaki  so  vendar  pomorci ,  ki  napadajo  z  morja .  Herger  pa  je  rekel :  » Nevarna  je  celina ,  ne  morje . «

Ko  so  zapuščali  kmečko  hišo ,  so  bili  Buliwyfovi  vojščaki  resnobni  in  mrki .  Zelo  pozorno  so  si  ogledovali  mehka  tla  okrog  hiše  in  opazili ,  da  ni  nikjer  odtisov  konjskih  kopit .  To  se  jim  je  zdelo  zelo  pomembno .  Meni  ni  bilo  jasno ,  zakaj .  Poleg  tega  tudi  nisem  bil  kaj  prida  pozoren ,  ker  sem  še  vedno  občutil  srčno  in  telesno  slabost .

Tedaj  sem  videl ,  kako  se  je  zgodilo  naslednje :  močan  vojščak ,  ki  je  sedel  za  mizo  ob  vratih  za  Buliwyfom ,  je  urno  planil  pokonci ,  pograbil  je  sulico  in  Buliwyfa  napadel  od  zadaj .  Vse  to  se  je  zgodilo  v  krajšem  času  kot  lahko  človek  potegne  sapo  vase . < $ FDucere  spiritu :  dobesedno  ' vdihniti ' . >  Toda  Buliwyf  se  je  obrnil ,  mu  potegnil  sulico  iz  rok  in  z  njo  zabodel  vojščaka  naravnost  v  prsi ;  s  kopjiščem  ga  je  dvignil  visoko  nad  glavo  in  ga  zagnal  ob  steno .  Tako  je  bil  ta  vojščak  naboden  na  kopju ,  bingljal  je  in  brcal  nad  tlemi .  Kopjišče  je  bilo  globoko  zarito  v  steno  Hurotove  dvorane .  Vojščak  je  bil  hip  za  tem  mrtev .

Abu  Kasima  pokličejo  pred  kalifa .  Ko  pove ,  da  je  zakopal  le  par  starih  čevljev ,  se  ves  dvor  glasno  krohoče  trgovčevemu  poskusu ,  da  bi  prikril  svoj  pravi  in  prepovedani  namen .  Kalif  se  ujezi ,  ker  ga  hoče  imeti  za  norca  s  tako  neumno  lažjo  in  tako  še  poveča  globo ,  ki  mu  jo  naložijo .  Abu  Kasim  je  ob  izreku  sodbe  ves  pretresen ,  toda  ne  preostane  mu  nič  drugega ,  kakor  da  plača .

Zjutraj  sem  se  prebudil  ob  zvokih  udarcev .  Odpravil  sem  se  iz  velike  dvorane  Hurot  in  našel  vse  Rothgarjeve  podanike  pri  obrambnih  delih .  Konji  so  vlačili  sem  tovore  kolov  za  ograjo ,  ki  so  jih  vojščaki  ostrili  v  konice ;  Buliwyf  je  sam  odrejal  nameščanje  obrambnih  točk  in  je  na  tla  s  konico  meča  risal  črte .  Za  to  ni  uporabljal  Rundinga  ampak  neki  drugi  meč ;  ni  mi  znano ,  ali  je  bil  v  tem  kak  pomen .

Ob  njegovi  zgodbi  sem  se  pretirano  čudil ,  saj  sem  hotel  na  ta  način  iz  starca  še  kaj  izmamiti .  Tedaj  me  je  opazil  Herger  in  me  grozeče  pogledal ,  vendar  se  nisem  menil  zanj .

Herger  je  rekel  takole :  » Videl  sem  dva  od  njih ,  ki  sta  nosila  tretjega ,  ki  je  bil  mrtev . «  Morebiti  je  bilo  res  tako ,  kajti  s  tem  so  se  na  splošno  vsi  strinjali .  Izvedel  sem ,  da  pošasti  iz  megle  nikogar  od  svojih  nikoli  ne  prepustijo  ljudem  in  se  raje  podajo  v  veliko  nevarnost ,  samo  da  bi  ga  odnesle  iz  dosega  ljudi .  Ravno  tako  so  pripravljeni  tvegati  do  skrajnosti  tudi  zato ,  da  bi  obdržali  glavo  žrtve .  Edgthove  glave  zares  nismo  mogli  najti  nikjer ,  pošasti  so  jo  odnesle  s  seboj .

< P30 > D < P28 > ogodkipo  prvi  bitki < P255 >

Šele  med  polaganjem  mrtvih  bojevnikov  v  grob  so  Buliwyf  in  tovariši  pokazali  veselje  in  si  dovolili  kak  nasmešek .  Ko  sem  med  Severnjaki  prebil  še  nekaj  časa ,  sem  se  poučil ,  da  se  smehljajo  nad  vsakim  mrtvim ,  ki  je  padel  v  boju ,  kajti  to  je  veselje  zaradi  mrtvega ,  ne  zaradi  živih .  Zadovoljni  so ,  kadar  mož  umre  kot  vojščak .  Če  pa  se  zgodi ,  da  mož  umre  v  spanju  ali  v  postelji ,  je  drugače .  O  njem  rečejo :  » Umrl  je  kot  krava  v  slami . «  To  ni  žalitev ,  ampak  razlog ,  da  ob  smrti  žalujejo .

Njihove  ženske  pogosto  živijo  do  pozne  starosti ,  še  posebej  take  stare  babnice ,  ki  jih  imenujejo  angel  smrti ;  te  starke  naj  bi  imele  čarobno  moč  pri  zdravljenju  ran ,  pri  zaklinjanju ,  odvračanju  slabih  urokov  in  napovedovanju  dogodkov  v  prihodnosti .

Zdaj  priznam ,  da  sem  bil  ob  taki  posmehljivosti  bojevnika  zgrožen ,  čeprav  do  tega  nisem  imel  nobene  pravice .  Vendar  pa  sem  se  veselil ,  da  sem  še  živ ,  Rothgarjevi  ljudje  pa  so  ravnali  z  menoj  kot  z  enim  od  mogočnih  vojščakov .  Neustrašno  sem  rekel :  » Komu  je  tega  mar ?  Če  se  ponovno  prikažejo ,  jih  bomo  še  enkrat  premagali . «

Severnjaške  ženske  so  blede  kot  moški  in  so  prav  tako  visokorasle  postave ;  velika  večina  od  njih  me  je  morala  gledati  zviška .  Ženske  imajo  modre  oči  in  nosijo  dolge  lase ,  ki  pa  so  zelo  drobni  in  se  zlahkoma  zmršijo .  Zato  jih  povezujejo  na  tilniku  in  na  temenu .  Pri  tem  si  pomagajo  z  vsemi  mogočimi  iglami  in  sponkami  iz  okrašenega  srebra  ali  lesa .  Te  so  tudi  njihovo  poglavitno  okrasje .  Žena  bogatega  moža  nosi  še  zlate  in  srebrne  ovratne  verižice .  Kot  sem  že  prej  povedal ,  imajo  rade  tudi  srebrne  obroče  v  obliki  zmajev  in  kač ;  te  nosijo  na  roki  med  komolcem  in  ramenom .  Okrasje  Severnjakov  je  zapleteno  in  prepleteno ,  kakor  da  bi  hotelo  predstavljati  previjanje  drevesnih  vej  ali  kač ;  ta  okrasja  so  prav  čudovita . < $ FMnenje  je  še  posebej  tipično  za  Arabca ,  saj  islamska  verska  umetnost  ni  predstavljalna  in  je  po  kakovosti  podobna  skandinavski ,  ki  pogosto  poudarja  čiste  oblike .  Vendar  pa  Nordijci  niso  imeli  nobenih  zadržkov  glede  upodabljanja  bogov  in  so  to  pogosto  tudi  počeli . < F43429P11 > >  Severnjaki  se  imajo  za  prizanesljive  sodnike  ženske  lepote .  Toda ,  povedano  po  resnici ,  meni  se  vse  njihove  ženske  zdijo  izmozgane ,  njihova  telesa  so  vsa  oglata  in  koščena ,  njihovi  obrazi  so  ravno  tako  koščeni  in  ličnice  postavljene  visoko .  Te  lastnosti  Severnjaki  hvalijo  in  čislajo ,  čeprav  take  ženske  v  Mestu  miru  ne  bi  nihče  niti  pogledal  in  bi  bila  njena  veljava  taka  kot  cena  napol  prestradanega  psa ,  ki  mu  štrlijo  rebra .  Severnjakinje  imajo  rebra ,  ki  štrlijo  na  enak  način .

Torej  sem  se  vrnil  k  svojemu  delu  in  nisem  razumel  nič  več  kot  ob  začetku  cele  zadeve .  Ponovno  sem  pomislil ,  kako  so  ti  Severnjaki  najbolj  čudaški  in  svojevoljni  ljudje  na  belem  svetu ,  kajti  v  nobeni  stvari  se  ne  obnašajo  tako ,  kot  bi  od  razumnih  bitij  pričakovali .  Kljub  vsemu  pa  sem  delal  in  pomagal  postavljati  tisto  neumno  ograjo  ter  kopati  plitvi  jarek .  Opazoval  sem  in  čakal .

Na  to  je  mladenič  odvrnil :  » Ne ,  rekel  sem ,  da  koplješ  kot  pes ,  da  mečeš < $ F  v  arabščini ,  v  latinskih  besedilih  pa  verbera .  Obe  besedi  pomenita  ' bičati '  oziroma  ' šibati '  in  ne  ' metati '  kot  običajno  prevajajo  ta  odlomek .  Pogosto  je  mnenje ,  da  je  Ibn  Fadlan  uporabil  metaforo  ' šibati '  z  blatom  zato ,  da  bi  poudaril  žalitev ,  ki  je  sicer  v  vsakem  primeru  dovolj  očitna .  Zavestno  ali  morda  nezavedno  je  s  tem  prenesel  poseben  skandinavski  odnos  do  žalitev . Drugi  arabski  poročevalec ,  Al  Tartusi ,  je  leta  950  obiskal  mesto  Hedeby  in  o  Skandinavcih  zapisal :  » Glede  kaznovanja  so  kar  najbolj  čudaški .  Za  prestopke  poznajo  samo  tri  kazni .  Prva  in  najstrašnejša  je  izključitev  iz  plemena .  Druga  je  ta ,  da  človeka  prodajo  v  sužnost  in  tretja  kazen  je  smrt .  Ženske ,  ki  se  pregrešijo ,  prodajo  kot  sužnje .  Moški  vedno  raje  izberejo  smrt .  Severnjaki  ne  poznajo  šibanja . « S  tem  stališčem  se  Adam  iz  Bremna ,  nemški  ekleziastični  zgodovinar ,  ne  strinja  popolnoma .  Leta  1075  je  zapisal :  » Če  so  pri  grehu  zalotili  žensko ,  so  jo  nemudoma  prodali ,  če  pa  so  moškemu  dokazali  krivdo  za  izdajo  ali  kateri  koli  drug  zločin ,  je  bil  raje  obglavljen  kot  bičan .  Razen  sekire  ali  suženjstva  za  to  ne  poznajo  druge  kazni . « Zgodovinar  Sjogren  meni ,  da  je  zelo  pomembna  Adamova  izjava ,  da  so  moški  raje  obglavljeni  kot  bičani .  To  bi  utegnilo  pomeniti ,  da  so  Severnjaki  bičanje  poznali ;  nato  tudi  zatrjuje ,  da  je  zelo  verjetno ,  da  je  bila  to  kazen  za  sužnje .  » Sužnji  so  lastnina  in  z  ekonomskega  vidika  jih  je  nespametno  pobijati  za  manjše  prestopke ;  zagotovo  je  bilo  bičanje  običajna  kazen  na  sužnje .  Zato  je  mogoče ,  da  so  vojščaki  na  bičanje  gledali  kot  na  poniževalno ,  saj  je  bilo  pridržano  za  sužnje . «  Sjorgen  trdi  tudi ,  da  » vse ,  kar  vemo  o  Vikingih ,  kaže  na  to ,  da  so  bili  družba ,  ki  je  temeljila  na  ideji  sramu  in  ne  krivde  kot  negativnega  vedenjskega  pola .  Vikingi  ob  ničemer  niso  občutili  krivde ,  svojo  čast  pa  so  strastno  branili  in  so  se  za  vsako  ceno  izogibali  sramoti .  Pasivno  prenašanje  biča  so  morali  imeti  za  skrajno  sramotno  in  veliko  hujše  od  same  smrti . « Ta  razmišljanja  nas  ponovno  pripeljejo  k  rokopisu  Ibn  Fadlana  in  k  njegovi  izbiri  izraza  ' šibati  z  blatom ' .  Ker  je  Arabec  tako  dlakocepski ,  bi  lahko  človek  ugibal ,  ali  morda  njegove  besede  ne  odsevajo  islamskega  odnosa .  Glede  tega  se  moramo  spomniti ,  da  je  Ibn  Fadlanov  svet  zagotovo  razdeljen  na  čiste  in  nečiste  stvari  in  dejanja ,  vendar  zemlja  sama  ni  nujno  nečista  ali  umazana .  Nasprotno ,  tayammum ,  obredno  umivanje  s  prahom  ali  peskom ,  je  v  navadi  vedno ,  kadar  ni  mogoče  obredno  umivanje  z  vodo .  Torej  Ibn  Fadlan  ni  čutil  posebnega  gnusa  do  zemlje ,  ki  ga  oškropi ,  veliko  bolj  bi  bil  v  zadregi ,  če  bi  zahtevali  od  njega ,  naj  pije  iz  zlate  kupe ,  kar  je  bilo  strogo  prepovedano . >  zemljo  nemarno  kot  kaka  žival . «  Herger  je  rekel :  » Me  mar  zmerjaš  z  živaljo ? «

» Ta  stara  ženska  ti  bo  dala  okusiti  smrt , «  je  rekel  mladenič  in  potegnil  meč .  Nato  je  tudi  Herger  potegnil  meč .  Mladenič  pa  je  bil  prav  tisti  Ragnar ,  Wiglifov  prijatelj ,  in  v  celi  spletki  sem  zdaj  odkril  Buliwyfov  namen .

Herger  je  napenjal  in  preizkušal  svoj  lok  in  puščice ;  enako  je  počel  Skeld ,  saj  sta  bila  ta  dva  najbolj  izurjena  strelca  med  vsemi  severnjaškimi  bojevniki .  Puščice  Severnjakov  imajo  železno  konico  in  so  odlično  izdelane ,  s  kopjišči ,  ki  so  ravna  kot  narisana  črta .  V  vsaki  vasi  ali  postojanki  imajo  moža ,  ki  je  velikokrat  pohabljen  ali  hrom  in  je  znan  kot  almsman :  ta  izdeluje  puščice  in  tudi  loke  za  vojščake  tega  kraja .  Za  to  opravilo  mu  plačujejo  z  zlatom  ali  školjkami ,  ali  pa ,  kot  sem  sam  videl ,  s  hrano  in  mesom . < $ FOdlomek  je  očitno  vir  za  komentar  učenega  častitega  Noela  Harleigha  iz  leta  1869 ,  da  » je  bila  med  barbarskimi  Vikingi  morala  tako  sprevržena ,  da  je  bila  miloščina  po  njihovem  pojmovanju  plačilo  izdelovalcem  orožja « .  Harleighovo  viktorijansko  prepričanje  pa  je  bilo  večje  od  njegovega  lingvističnega  znanja .  Nordijska  besede  alm  pomeni  brestovino ,  prožen  les ,  iz  katerega  so  Skandinavci  izdelovali  loke  in  puščice .  Besedica  ima  enak  pomen  v  angleščini ,  vendar  zgolj  po  naključju .  ( Angleška  beseda  alms ,  ki  pomeni  miloščino ,  naj  bi  po  splošnem  prepričanju  izvirala  iz  grške  eleos ,  ki  pomeni  pomilovati . ) >  Loki  Severnjakov  so  dolgi  skoraj  za  višino  moža  in  so  napravljeni  iz  brezovega  lesa .  Streljajo  tako ,  da  konec  puščice  potegnejo  do  ušesa ,  ne  do  očesa ,  in  jo  potem  izstrelijo .  Moč  puščice  je  taka ,  da  lahko  cela  zleti  skozi  telo  moža  in  nič  ne  ostane  v  njem ,  lahko  pa  tudi  prebije  desko ,  debelo  za  moško  pest .  Tako  moč  puščic  sem  videl  resnično ,  na  lastne  oči .  Tudi  sam  sem  skušal  napeti  enega  od  njihovih  lokov ,  vendar  sem  ugotovil ,  da  je  to  nemogoče ;  bil  je  namreč  predolg  in  pretrdo  napet  zame .

Nato  smo  prispeli  na  hrib .  Ko  smo  dosegli  greben ,  smo  postali  in  pod  seboj  zagledali  tabor  wendolov .  Na  lastne  oči  sem  videl ,  kako  je  ležal  pod  nami :  bila  je  dolina  in  v  dolini  krog  okornih  kolib  iz  trstičja  in  blata ,  slabo  postavljenih ,  kakor  da  bi  jih  napravil  otrok .  Sredi  kroga  je  bil  velik  ogenj ,  ki  je  zdaj  le  tlel .  Bilo  pa  ni  nobenih  konj ,  nobene  živali ,  nobenega  gibanja ,  nobenega  znamenja  kakršnega  koli  življenja .  Vse  to  smo  gledali  skozi  valujoče  koprene  megle .

Buliwyf  ni  spregovoril  niti  besedice ,  vse  ukaze  in  navodila  je  sporočal  z  rokami .  In  tako  sem  razumel ,  da  se  bomo  v  skupinah  po  dva  vojščaka  razkropili  v  različne  smeri .  S  Hergerjem  naj  bi  napadla  najbližjo  kolibo  iz  blata ,  ostali  so  bili  zadolženi  za  druge .  Vsi  smo  počakali ,  da  so  se  skupine  razporedile  pred  kolibami ,  potem  pa  je  Buliwyf  med  tuljenjem  dvignil  svoj  veliki  meč  Runding  in  nas  popeljal  v  napad .

< P30 > P < P28 > ritlikavčevnasvet < P255 >

Potem  pa  je  Buliwyf  zavil  drugam  in  nas  vodil  v  drugo  smer ,  proti  visokim  skalnim  pečinam ,  ki  so  jih  bičali  morski  vetrovi .  Jezdil  sem  poleg  Hergerja  in  vprašal ,  zakaj  gremo  v  to  smer .  Rekel  mi  je ,  da  gremo  iskat  pritlikavce  teh  krajev .

Opazil  sem  tudi ,  da  Buliwyf  ni  bil  prav  nič  užaljen ,  ko  se  mu  je  pritlikavec  posmehoval ,  kar  je  počel  skoraj  ves  čas .  Pritlikavec  je  govoril :  » K  meni  si  prišel  zato ,  ker  si  napadel  pošasti  v  pustem  in  slanem  močvirju  in  od  tega  ni  bilo  nobene  koristi .  Torej  prihajaš  k  meni  po  nasvet  in  ukor ,  kakor  otrok  priteče  k  svojemu  očetu  in  tarna :  kaj  naj  zdaj  storim ,  vsi  načrti  so  se  mi  ponesrečili . «  Tengol  se  je  ob  teh  besedah  na  dolgo  smejal .  Potem  se  je  njegov  starikavi  obraz  zresnil .

Buliwyf  je  sam  planil  na  oboževalce  in  jih  vse  pobil ,  bitje - mati  pa  se  je  umaknilo  v  mrak  in  strahotno  tulilo .  Nisem  je  mogel  dobro  videti ,  toda  resnica  je ,  da  je  bila  obkrožena  s  kačami ,  ki  so  se  ji  zvijale  ob  nogah ,  po  rokah  in  okrog  vratu .  Kače  so  sikale  in  švigale  z  jeziki ;  bile  so  po  vsem  njenem  telesu ,  okrog  nje  in  tudi  po  tleh ,  tako  da  se  ji  ni  drznil  približati  nihče  od  Buliwyfovih  bojevnikov .

Buliwyf  pa  ni  spregovoril ,  tudi  se  ni  oziral  ne  sem  ne  tja ,  niti  ni  pokazal ,  da  kogar  koli  od  mož  pozna ;  z  odmerjenim  korakom  je  stopal  naprej ,  se  postavil  za  obrambno  ogrado  in  čakal  napad  wendolov .  Krokarja  sta  odletela ,  oklenil  je  ročaj  svojega  meča  z  imenom  Runding  in  se  pričel  bojevati .

Herger  mi  je  izmil  rano  in  je  bil  navdušen  vse  do  trenutka ,  ko  so  v  veliko  Rothgarjevo  dvorano  prinesli  Buliwyfovo  truplo .  Buliwyfovo  telo  je  bilo  razsekano  od  orožij  dvajsetih  nasprotnikov ,  njegov  obraz  in  obličje  sta  bila  vsa  oblita  od  njegove  še  tople  krvi .  Herger  je  videl  ta  prizor  in  je  bruhnil  v  solze ,  odvrnil  je  obraz  od  mene ,  vendar  brez  potrebe ,  kajti  tudi  sam  sem  čutil  solze ,  ki  so  mi  zameglile  pogled .

V  mislih  sem  imel  to ,  da  je  mlada  in  lepa  mladenka ,  pa  vendar  mora  tako  kmalu  umreti ,  kar  je  vedela  sama  ravno  tako  kakor  jaz .  Odvrnila  mi  je :  » Vesela  sem ,  ker  bom  kmalu  videla  svojega  gospodarja . «  Do  zdaj  še  ni  pila  medice  in  je  govorila  srčno  resnico .  Njeno  obličje  je  sijalo  kakor  obraz  srečnega  otroka  ali  obraz  nekaterih  žensk ,  ki  imajo  dete ;  taka  je  bila  narava  te  reči .

Tedaj  so  Buliwyfovo  ladjo  zažgali  in  jo  porinili  na  morje .  Severnjaki  so  stali  na  skalnem  obrežju  in  dolgo  časa  klicali  svoje  bogove .  Na  lastne  oči  sem  videl ,  kako  so  ladjo ,  podobno  plameneči  grmadi ,  odnašali  tokovi .  Nato  nam  je  izginila  izpred  oči  in  nad  Severno  deželo  se  je  spustila  tema .

Pošasti  iz  megle

Od  tu  je  samo  kratek  korak  do  tega ,  v  kar  so  nekateri  antropologi  že  prepričani :  da  neandertalec  kot  anatomska  oblika  modernega  človeka  sploh  nikoli  ni  izginil  in  je  še  vedno  z  nami .

Nikoli  ne  smemo  pozabiti ,  da  neizurjeni  opazovalci  kulturne  razlike  pogosto  razlagajo  kot  fizične  razlike ;  sploh  ni  treba ,  da  bi  bil  človek ,  ki  naredi  tako  napako ,  posebej  naiven .  Tako  so  se  v  osemdesetih  letih  prejšnjega  stoletja  izobraženi  Evropejci  spraševali ,  ali  je  črnce  primitivnih  afriških  družb  sploh  mogoče  imeti  za  ljudi ,  ali  pa  so  morda  le  nenavadna  mešanica  med  opico  in  človekom .  Ne  smemo  prezreti  dejstva ,  da  lahko  druga  ob  drugi  živita  družbi  z  neznansko  različno  kulturno  stopnjo ;  taka  nasprotja  se  dandanes  pojavljajo  na  primer  v  Avstraliji ,  kjer  je  mogoče  v  neposredni  soseščini  najti  kameno  dobo  in  dobo  reaktivnih  letal .  Ko  torej  povzemamo  opise  Ibn  Fadlana ,  neandertalčevih  ostankov  ne  moremo  imenovati  za  bedne ,  če  seveda  ni  tak  naš  namen  že  od  vsega  začetka . «

Prev. :  Fraus - Dolus ,  Per ;  Oslo ,  1959 – 1960
