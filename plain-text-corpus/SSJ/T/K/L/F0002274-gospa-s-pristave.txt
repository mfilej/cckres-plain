 
» Mnogo ,  prav  mnogo ,  dragi  Antonio .  Dan  na  dan  prihajajo  novi  oddelki  in  lepo  število  nas  je  že  skupaj . «

Častnik  je  odjahal  naprej  in  pustil  za  seboj  navdušenega  pesnika .

» Dobro  je  tako .  Ali  so  zbrani  vsi ,  ki  morajo  priti ? «

» Povejte  mu ,  da  ga  pričakujem  jutri  s  poročilom ! «

2.  Državniške  skrbi

Po  odhodu  generalnega  pribočnika  je  namestnik  nekaj  časa  nemiren  hodil  gor  in  dol ,  se  prijemal  za  čelo  in  resno  premišljeval .  Večkrat  je  obstal  pri  svoji  mizi ,  odpiral  predale ,  jemal  v  roko  listine  in  jih  zopet  pokladal  nazaj .  Slednjič  vzame  v  roko  majhen  pergament ,  ga  stisne  nekam  jezno  med  prsti ,  potem  pa  sede  v  naslonjač  in  gleda  listino .  Bere ,  poneha  in  zopet  bere ;  videlo  se  mu  je ,  da  ga  draži  vsebina  te  listine .  Obraz  mu  je  bil  žareč ,  hitreje  je  sopel ,  tudi  zaškrtal  je  vmes  z  zobmi .  Kar  vrže  list  na  mizo  in  pravi :

» Pomaga  naj  si  sam ,  saj  ima  čas  in  denar ;  naj  si  zbere  vojsko  in  jih  pobije !  Če  se  mu  pa  zdi  škoda  denarja ,  mu  tudi  mi  ne  moremo  pomagati .  Naprej !  Povejte  kaj  drugega . «

» Carrara  pomaga  oglejskemu  patriarhu  zoper  Avstrijce ,  torej  je  naravno ,  da  mu  je  treba  denarja ,  ker  se  vleče  to  urejevanje  že  dolgo  časa . «

Namestnik  mu  pretrga  besedo  in  srditi  zakriči :

» Prosil  sem  gospoda  namestnika ,  naj  počaka  tako  dolgo  s  svojo  sodbo ,  da  mu  razvijem  ves  načrt .  Če  pa  ga  ni  volja  poslušati ,  tedaj  mi  je  tudi  prav . «

» Govorite  dalje ,  kar  hočete . «

Kancler  vstane  in  začne  zbirati  svoje  papirje  kakor  za  odhod .  Namestnik  še  hodi  sem  ter  tja ,  kakor  bi  nič  ne  pazil  na  drugo .  Kar  hipoma  obstane  pred  kanclerjem  in  reče :

» Če  bo  treba ,  bomo  videli ,  sedaj  še  ni  lahko  najti  pravega  pomočnika . «

» Ti  se  morajo  močno  prikleniti  na  hišo  in  rodovino  in  potem  vzdržijo  vse . «

Navadno  se  je  zbrala  najprej  vsa  družina  in  potem  šele  so  oznanili  očetu ,  da  ga  čakajo .

Izabela  je  še  dalje  hvalila  svojega  ljubljenca ,  kar  se  odpro  duri  in  vstopi  kneginja  Matilda  z  dvema  hčerkama .  Naši  dve  gospodični  jo  živahno  pozdravita ,  gospa  pa  mirno  in  veličastno  vrne  pozdrave .  Deklici  je  brž  sprejela  Izabela  in  ju  zapletla  v  otroški  pogovor ,  mati  pa  je  sedla  v  naslonjač  k  odprtemu  oknu ,  kamor  se  je  bila  pomaknila  tudi  Virida .  S  skrbnim  očesom  je  gledala  hčer  in  v  materinski  ljubezni  ji  je  imela  marsikaj  povedati .  Ko  je  govorica  nekoliko  zastala ,  se  je  Virida  zagledala  v  prizor ,  ki  se  je  kazal  skozi  okno ,  namreč  v  lep  kos  Lombardije .  Mirno  je  motrilo  njeno  črno  oko  veličastno  pokrajino  v  večernem  žaru .  Večerno  sonce  ji  je  sijalo  v  lepo  obličje ,  navdušenje  ji  je  rdečilo  lice ,  da  je  bila  res  videti  krasna ,  kakor  bi  stala  gorska  vila  med  mladim  cvetjem .  Mati  je  zamišljena  gledala  svojo  hčer ;  nekaj  jo  je  skrbelo ,  ali  njena ,  ali  hčerina  sreča ,  kdo  ve .

» Nisem  vajen  take  sijajnosti ,  zato  nisem  vselej  dovolj  domač  v  takih  okoliščinah ;  preveč  je  treba  paziti ,  da  se  človek  ne  zadene  kje  ob  te  zamotane  dvorne  običaje . «

Gospod  kastelan  je  pozorno  poslušal  prijateljeve  besede ,  ki  jih  je  govoril  s  posebno  vnemo .  Ni  se  mogel  premagati ,  da  bi  ne  bil  prostodušno  pripomnil :

Orsini  temu  ni  oporekal ,  vendar  pa  je  prav  opomnil ,  da  ni  niti  najmanjšega  znamenja ,  da  bi  se  namestnik  pripravljal  na  vojsko  zoper  Turka .  Mnogo  verjetneje  je ,  da  se  hoče  braniti  domačih  sovražnikov ,  kateri  lahko  porabijo  to  priliko ,  da  pod  papeževim  imenom  udarijo  na  Viscontija  in  Milan .

» Res  govore  mnogo  o  prihodnji  vojni ,  a  gotovega  ni  ničesar .  Poklicali  so  nas  pod  zastave ,  da  ohranimo  mir  v  zasedenih  pokrajinah ;  upamo  torej ,  da  naloga  naša  ne  bo  težka  in  nevarna ,  da  jo  hitro  dovršimo  in  se  kmalu  vrnemo .  V  težavah  pa  nas  bo  budil  in  veselil  spomin ,  da  na  nas  mislijo  doma  ljubeča  srca  in  nam  prosijo  pomoči  od  zgoraj . «

Vsem  so  ugajale  te  besede ;  oče  Tomaž  je  dobrohotno  gledal  krasnega  mladeniča  in  nekaj  mislil  v  svojem  srcu .  Tudi  vitez  Bernardo  se  je  hotel  hvaležnega  izkazati  za  lepo  poslovitev  in  sploh  za  prijaznost  v  Sforzovi  hiši ,  zato  je  sklenil  povedati  četudi  težko  nekoliko  besedi  za  slovo :

Medtem  so  prijahali  pred  namestnikovo  palačo .  Sluge  in  dvorjani  so  čakali  gospoda ,  straže  so  se  oborožile  in  tudi  spremljajoči  konjeniki  so  stopili  v  vrsto .  Nad  vhodom  je  bil  velik  pomol ,  ki  je  umetno  slonel  ob  prednji  strani  in  bil  krasno  ozaljšan .  Tu  gori  je  pričakovala  očeta  Barnabova  družina .  Ko  sta  zagledala  sinova  spremstvo ,  sta  veselo  pozdravila  prišlece ,  zlasti  jima  je  bil  všeč  vitez  Sforza .  Knežna  Virida ,  ki  je  tudi  sedela  na  pomolu ,  je  le  težko  krotila  svoja  živahna  bratca .  Ko  pa  namestnik  izgine  skozi  vrata  in  se  vitez  Sforza  obrne ,  da  bi  odšel ,  zakličeta  knežiča  vitezu  Ambrosiu  prav  zaupno  in  domače ,  naj  ju  vzame  s  seboj  v  tabor  in  na  vojsko .

» Pa  še  Virido , «  mu  seže  v  besedo  knežič ,  a  Virida  hitro  objame  bratca  in  ga  stisne  k  sebi ,  da  ne  bi  nadalje  tako  govoril .  Ambrosio  pa  se  veselo  nasmeje  in  dokonča  svoje  besede ,  rekoč :  » …  in  kdor  bo  rad  šel  z  menoj .  Na  zdravje !  Na  svidenje ! «

Polkovniki  so  se  vojaško  poslovili  od  maršala  in  odšli  k  svojim  polkom .  Noč  je  legla  na  tabor ,  polagoma  je  šum  ponehal ,  vojaki  so  legli  k  počitku .  Ambrosio  pa  ni  šel  počivat ,  ampak  se  je  kmalu  vrnil  od  svojih  konjenikov  k  taborski  glavni  straži ,  da  odda  povelje  za  noč .  Ukazal  je  straže  postaviti  dvakrat  gosteje  kakor  po  navadi ;  med  njimi  naj  bo  neprestana  zveza .  Kogar  dobe ,  da  gre  iz  tabora ,  naj  vprašajo ,  kdo  je  in  kam  gre ;  ko  se  pa  vrne ,  naj  pride  najprej  do  glavne  straže  in  šele  potem  k  svojemu  oddelku .  Vsaka  straža  naj  nemudoma  naznani ,  kdo  je  šel  iz  tabora .  Pregledal  je  sam  vse  straže  in  se  prepričal ,  da  se  je  vse  zgodilo ,  kakor  je  bil  ukazal .  Potem  je  stopil  v  šotor ,  se  naslonil  na  mizo  in  se  zamislil .  Mnogo  mu  je  bilo  na  tem ,  da  zve ,  kdo  je  kriv  raznih  zločinov  poslednjih  dni ,  ki  so  se  dogodili  okrog  Milana  in  katere  so  mnogi  prisojali  vojakom .  Vse  je  kazalo  na  to ,  da  so  med  savojskimi  mezdniki  pravi  hudodelci .  Zato  je  sklenil  nocojšnjo  noč  zaslediti  zločince  in  jih  prav  ostro  kaznovati .  Poleg  te  skrbi  mu  je  prihajal  na  misel  namestnik  s  tako  prijaznimi  besedami ,  njegova  družina  in  pred  vsemi  Virida .  Sam  ni  vedel ,  kako  mu  je  bilo  pri  srcu ,  a  to  je  čutil ,  da  ga  vežejo  prav  mile ,  vendar  krepke  vezi  z  gospodom  Barnabom  in  da  ga  te  vnemajo  za  junaška  dela .  Tu  ga  zdrami  hoja  pred  šotorom ;  vodnik  nočne  straže  je  prišel  poročat  z  nekoliko  vojaki .  Naznanil  je ,  da  je  povsod  vse  mirno ,  le  mimo  straže  proti  vodi  je  prišlo  pet  mož  s  posodami  za  vodo ;  rekli  so ,  da  so  od  lahkih  konjenikov .

Ambrosio  se  zbudi ,  vstane  hitro  in  stopi  ven ,  kjer  so  ravno  prišle  patrulje  s  sporočili .  Povedale  so ,  da  prihaja  vedno  več  vojakov  mimo  straže  do  vode .  Ker  se  bo  kmalu  danilo ,  ni  lahko  braniti  jim .  Ambrosio  to  sprevidi  in  gre  sam  do  straže ,  da  bi  videl ,  kako  je .  A  ne  najde  nič  sumljivega ;  le  dva  savojska  vojaka  mu  pripeljejo  njegovi  ljudje ,  ki  so  ju  bili  zalotili  pri  posodah .  Ambrosio  je  takoj  mislil ,  da  so  napravili  tudi  nocoj  kako  hudobijo ,  a  ni  mogel  tega  dalje  preiskovati .

Med  tem  razgovorom  se  je  bila  zbrala  že  številna  množica .  Na  odru  je  bilo  zelo  živo .  Takrat  zadoni  tromba :  vojvoda  se  bliža  z  dvornim  spremstvom .  Polkovniki  stopijo  na  čelo  svojim  polkom ,  maršal  Orsini  da  povelje  za  pozdrav  milanskemu  poglavarju .  Spremstvo  obstane  blizu  odra ,  vojvoda  namestnik  pa  prijaše  v  vojni  opravi  vojski  na  čelo ,  kjer  ga  pozdravijo  vrste  s  klici ,  prapori  pa  se  pripognejo  v  znamenje  pokorščine .  Namestnik  sprejme  oznanilo  od  maršala ,  potem  pa  obhodita  oba  vse  čete .  Barnaba  je  bil  zadovoljen  in  je  pohvalil  lepo  zunanjščino  vse  vojske .

Namestnikovi  svetovalci  so  dokazovali ,  da  so  vse  te  pokrajine  pošteno  pridobljene .  Ker  so  pa  poslanci  odgovorili ,  da  nimajo  naloge  pogajati  se ,  ampak  samo  izročiti  pismo  in  sprejeti  odgovor ,  so  sklenili ,  da  sprejmejo  napovedano  vojno .

8.  Albornoz  in  Visconti

» To  je  res ,  da  ste  sluge  dobrega  gospoda ,  a  slabo  mu  služite ,  ker  vidim ,  da  je  vaše  ljudstvo  s  sovražnikom . «

» Da ,  zvesteje  boste  odslej  služili  gospodu  namestniku  in  kot  porok  za  to  mi  boste  vi ,  katere  povedem  s  seboj  v  Bologno . «

Enako  mu  je  ugašalo  upanje  v  Orsinijeve  zmožnosti .  Da  ima  oster  meč  in  hitro  pest ,  to  je  res ,  ali  pa  ima  tudi  zmožnosti  za  poveljnika ,  o  tem  se  do  sedaj  še  ni  prepričal .  Če  ga  primerja  s  padovanskim  načelnikom ,  mora  si  reči ,  da  mu  milanski  ni  kos .  Tudi  to  mu  ni  bilo  po  volji ,  da  tiči  Barnaba  v  Milanu  in  noče  priti  na  bojišče ,  ko  skoro  pride  do  odločilne  bitke .  Toda  opogumlja  se ,  spominja  se  Barnabu  dane  besede ,  tovariša  Ambrosia ,  medaljona  in  ob  tem  spominu  odpne  oklep ,  izvleče  podobo  in  jo  goreče  pritisne  na  ustni .  Čutil  je  potrebo ,  da  se  potolaži  z  versko  tolažbo ;  zato  se  mu  izvije  goreča  molitev  iz  srca  in  to  ga  umiri .  Opravljen  leže  na  trdo  ležišče  in  zaspi .  Kako  dolgo  je  spal ,  ni  vedel ;  a  ko  se  zbudi ,  se  je  delal  dan .  Slišal  je  klice  straž  in  peket  konjskih  kopit .  Bliskoma  je  pokonci ,  stopi  pred  hišo  in  vpraša  straže ,  kaj  je .

Orsini  naznani  kratko ,  kakšno  je  stanje  in  kaj  meni  ukreniti  v  prihodnje .  » Gotovo  je ,  da  mislijo  zavezniki  od  več  strani  in  vsak  zase  prodreti  v  deželo  in  nas  zgrabiti  vse  hkrati .  Naša  naloga  je ,  da  jim  zabranimo  združiti  se ,  potem  jih  potolčemo  vsakega  posebej .  Sovražna  moč  ni  preobilna .  Padovanci  pridejo  z  2500  možmi .  Benečani  jih  pripeljejo  okoli  1200  in  Albornoz  jih  ima  čez  3000 .  Vsa  naša  moč  pa  združena  šteje  nad  5000  vojakov ;  poleg  tega  smo  na  domačih  znanih  tleh ,  ljudi  imamo  izurjene  in  utrjene ;  torej  mislim ,  da  se  nam  ni  bati  nič  hudega . «

Urni  sli  so  odšli  s  pismi  proti  Milanu .  Medtem  se  je  postavil  polk  v  bojni  red  in  čakal  le  še  na  povelje  za  odhod .  Maršal  naznani  polkovniku ,  kaj  namerava  storiti  čez  dan  in  drugo  jutro ,  kje  bo  glavni  stan ,  kamor  naj  pošilja  svoja  poročila .  Med  glasnimi  klici  je  odrinil  vrli  polk  iz  Bologne  proti  Argenti .

Tudi  drugi  polki  so  dobili  povelje ,  naj  imajo  vse  pripravljeno  za  odhod ,  ker  bo  morda  treba  odriniti  še  danes  sovražniku  nasproti .  Vse  se  je  pripravljalo  in  govorilo  o  boju  in  sovražniku ,  dasi  niti  niso  vedeli ,  s  kom  in  kje  se  bodo  bili .

Ta  svet  je  bil  čisto  umesten ,  zato  se  Orsini  ni  več  ustavljal .  Dal  je  povelje ,  da  se  pripravijo  na  odhod . 

O  mraku  je  nastalo  premirje .  Glavne  Orsinijeve  čete  so  dospele  do  Argente ,  a  bilo  je  prepozno .  Vsa  hrabrost  Milančanov  je  bila  zaman ,  bitka  je  bila  izgubljena . 

Milanska  vojska  se  je  takoj  pomaknila  nekoliko  nazaj  proti  Bologni ,  zasedla  kraj  med  obema  cestama  ter  čakala ,  kako  se  razplete  bojevanje .

Ko  se  je  nevihta  unesla ,  se  je  ponovil  boj  z  novo  srditostjo .  Borba  je  divje  vihrala .  Gaspare  je  bil  že  ves  utrujen ,  mnogo  jih  je  posekal ,  a  vročina  in  boj  sta  ga  prevzela .  Orsinijevi  oddelki  so  hrabro  stali  in  napredovali ,  da  je  bil  poveljnik  sam  bolj  zadaj ,  ker  je  vodil  vso  vojsko .  Najbolj  so  trpeli  Benečani .  To  so  bili  sami  mezdniki  pod  domačimi  častniki  in  se  niso  bojevali  tako  hrabro  kakor  drugi .  Gospod  kastelan  sklene ,  da  bo  poskusil  predreti  benečanske  in  razcepiti  sovražno  vojsko  na  dva  dela ,  manjši  del  pa  potisniti  v  vodo .  Po  dogovoru  napadejo  strelci  Benečane  in  odskočijo  nazaj ,  v  ta  prostor  pa  vderejo  nenadoma  lombardijski  oklepniki .  Benečani  so  že  hoteli  pobegniti ,  a  padovanski  konjeniki  so  prijeli  oklepnike  od  strani  in  Rubiera  je  podprl  z  rezervo  omahujoče  Benečane .  Bernardo  je  divjal  kakor  lev ;  kjer  je  bil  večji  roj ,  tja  se  je  zakadil  in  kamor  je  zadel ,  tam  je  vse  odnehalo .

12.  Med  upom  in  strahom

Tudi  od  Ambrosia  so  prihajala  pisma  materi  in  sestrama .  Kadar  so  prišli  sli  z  bojišča ,  je  bilo  po  Milanu  vse  na  nogah ,  vse  je  tiščalo  pred  namestnikovo  palačo .  Pri  Sforzovih  je  bilo  tudi  nenavadno  gibanje .

Barnaba  je  sprejemal  poročila  od  kanclerja  Ariga  in  potem  pravil  svoji  družini ,  kolikor  se  mu  je  zdelo  primerno .  Pri  obedu  je  rad  povedal  domačim  kako  novico  z  bojišča  in  se  veselil  njihovega  živahnega  zanimanja .

Skrbno  je  dal  zbirati  dokaze  zoper  njega  in  nekega  večera ,  ko  se  je  vračal  s  spremstvom  pozno  v  mesto ,  primejo  njega  in  njegove  spremljevalce  in  odpeljejo  v  Monzo .

» Ti ,  Barnaba ,  si  bil  nekdaj  prijatelj  moj  in  moje  hiše ,  a  po  tvoji  krivdi  se  je  prijateljstvo  spremenilo  v  sovraštvo .  Tvoja  dolžnost  je  bila  poravnati  storjeno  krivico ,  a  ti  si  obsodil  mene  in  moja  otroka  na  smrt .  Oblast  imaš ,  pride  pa  povračilo  in  morda  prideš  tudi  ti  sem ,  kjer  sem  jaz  sedaj .  Sovražnik  pride  nadte  in  lahko  umori  prav  na  tem  kraju  tebe  in  tvoje  sinove  z  isto  pravico  kakor  ti  mene  in  moja  sinova .  Odpuščam  ti ,  kličem  te  pa  pred  sodbo  pravičnega  Boga . «

Ta  novica  ni  bila  všeč  namestniku ,  zato  reče  zavzet :

» Sprejmem  jih  jutri  dopoldne  v  veliki  dvorani .  Vi  in  dvorni  maršal  bodite  prisotni ,  drugih  prič  ni  treba .  Pojdite  in  sporočite  to  poslanstvu !  Poskrbite  tudi ,  da  jih  sijajno  pogoste ,  dokler  so  na  mojem  dvoru . «

Naposled  še  priporoča  cesar  poslance  namestnikovi  prijaznosti  in  mu  zatrjuje  svojo  cesarsko  milost ,  v  upanju ,  da  izpolni  natanko  njegova  povelja .

» Velika  čast  in  nenavadno  odlikovanje  mi  je ,  da  je  presvetli  cesar  poslal  tako  odlično  poslanstvo  do  svojega  namestnika  v  Milanu .  Novica ,  da  pride  cesar  v  Italijo ,  je  razveselila  mene  in  bo  razveselila  vso  Lombardijo ,  da ,  vso  Italijo .  Storil  bom ,  kar  je  v  moji  moči ,  da  napravimo  cesarju  in  cesarici  veličasten  sprejem .  Tudi  mir  bo  zavladal  povsod  predno  cesar  pride  čez  gore . Vse  moje  prizadevanje  gre  le  za  tem ,  da  se  ohrani  mir  in  v  miru  sreča  podložnikov .  Kadar  sem  prijel  za  orožje ,  sem  to  storil  le  zato ,  da  ukrotim  predrzneže ,  ki  so  kalili  mir .  Sporočite  torej ,  spoštovani  gospodje ,  presvetlemu  cesarju  izraz  moje  ponižne  pokorščine  in  najzvestejše  vdanosti  in  zatrdite  mu ,  da  se  izpolnijo  vsa  njegova  povelja  z  največjo  natančnostjo .  Moj  kancler  vam  bo  napisal  potrebnih  listin ,  katere  ponesite  svetlemu  cesarju ,  mojemu  gospodu ,  v  jamstvo  naše  pokorne  službe . «

» Treba  je  ravnati  previdno ;  upam ,  da  spravimo  še  vse  na  pravi  tir .  Prvo  je ,  da  sklenemo  z  Albornozom  premirje ,  sklicujoč  se  na  cesarski  ukaz .  Ni  dvoma ,  da  ga  sprejme .  Med  premirjem  se  bomo  dogovarjali ,  seveda  počasi  in  kakor  bo  kazalo  najbolje . «

» Če  vi  tako  mislite ,  gospod  moj ,  potem  tudi  jaz  ne  ugovarjam .  Vendar  siliti  ne  smeva  svoje  hčere ,  zato  menim ,  da  je  treba  prej  vprašati  njo ,  predno  damo  besedo . «

» Toda ,  če  se  upre ?  Kdo  ve ,  kake  nasvete  je  dobila  od  Izabele ?  Izabela  se  mi  zdi  preveč  prebujena  in  to  ni  dobro  za  dekleta  te  starosti .  Ne ,  upirati  se  ne  sme ;  namesto  ene  zadrege  bi  imel  dve .  Pa  vsekakor ,  vprašajte  jo ,  in  sicer  čim  najhitreje ,  da  sestavim  odgovor  nadvojvodu  Rudolfu ,  ženinovemu  bratu . «

» Kaj  si  na  to  odgovorila ? «  vpraša  hitro  Izabela .

Gospod  kastelan  je  imel  s  seboj  okrog  dvesto  konjenikov  in  nekaj  stotin  ujetnikov .  Jetnike  so  namestili  po  mestnih  vojašnicah  in  stražnicah ,  ranjence  pa  so  poslali  domov  ali  pa  odnesli  v  javne  bolnišnice .  Dokaj  ganljivih  prizorov  je  bilo  videti  na  trgu  pred  namestnikovo  palačo .  Oče  in  mati  sta  iskala  sina ,  sestra  svojega  brata ,  drugi  zopet  prijatelje  in  znance .  Veselje  se  je  mešalo  z  žalostjo ,  pozdravljanje  z  jokanjem .

» Gospod  namestnik ,  ker  pride  za  premirjem  redno  mir ,  ne  boste  več  potrebovali  mene  in  moje  službe  na  bojišču ,  zato  prosim  za  odpust ,  da  se  vrnem  k  svoji  stari  materi ,  ki  me  že  težko  pogreša . «

Albornoz  je  bil  zoper  kakršnokoli  odškodnino ,  ker  bi  bil  lahko  dobil  mesto  s  silo ,  toda  zmagala  je  papeževa  volja ,  naj  odštejejo  Barnabu  Viscontiju  zahtevano  vsoto ,  on  pa  naj  izroči  Bologno  in  vse  druge  pokrajine  v  roke  kardinalu  legatu . 

Ko  sta  se  oba  mudila  v  Ambrosievi  sobi  in  šalila ,  pride  k  njima  v  slovesnem  sprevodu  vrsta  krasno  oblečenih  dečkov  in  eden  ju  povabi ,  naj  gresta  z  njimi .  Dečki ,  večinoma  mladi  plemiči ,  vodijo  oba  junaka  na  okrašen  vrt ,  kjer  je  bilo  zbranih  mnogo  milanskih  odličnikov  in  velika  vrsta  bogato  oblečenih  milanskih  gospa  in  gospodičen .  Med  vsemi  se  je  odlikovala  Virida ;  bila  je  v  lahni ,  toda  dolgi  svileni  obleki ;  na  glavi  je  imela  blesteč  diadem ,  pod  katerim  je  z  zlatom  vezeno  ogrinjalo  ovijalo  glavo  in  se  razprostiralo  po  ramah .  Ko  prideta  oba  junaka  na  vrt ,  ni  bilo  pozdravljanja  ne  konca  na  kraja .  Postavijo  ju  pod  visok ,  na  pol  odprt  šotor ,  nad  katerim  je  bil  pritrjen  domači  milanski  grb .  Tu  sta  bila  pripravljena  sedeža  za  oba .

» Vendar ,  vendar  -  -  ali  nisi  videla ,  da  Ambrosieva  nagnjenost  do  Viride  pomeni  več ,  kakor  samo  vljudnost  in  viteško  vdanost . «

Kastelan  je  prihajal  kot  poveljnik  vojske  često  na  dvor .  Ni  bilo  težko  najti  prilike ,  da  dela  za  prijatelja .  Treba  je  bilo  najti  pravih  sredstev  in  sposobnih  posredovalcev .  Najbolj  se  je  zanašal  na  pesnika  Loschija  in  na  kneginjo .

» Gospodična ,  ali  tako  mislite ? «  reče  počasi .

» To  je  že  stara ,  pa  za  vojvoda  ne  posebno  častna  stvar , «  odvrne  Bernardo .  » Mislim ,  da  patriarh  ni  začel  boja . «

» O  vem , «  odgovori  Bernardo .  » Bog  daj ,  da  bi  bilo  v  srečo  tudi  mladi  knežni ! «

» Pač  bi  bilo  najbolje ,  da  bi  šel  očeta  prositi  sam .  Toda  navadna  pot  je  ta ,  da  gre  kdo  drug  vprašat ,  ali  sme  priti  snubec .  Knezi  pošiljajo  poslanstva ,  zame  pa  bi  bil  mislim  namesto  najodličnejšega  poslanstva  ti ,  dragi  Bernardo . «

Te  strastne  besede  so  dosegle  za  hip  svoj  namen .  Ta  misel ,  da  bi  bila  podložna  bratu ,  da  bi  bila  manj  kakor  njegova  žena ,  je  otemnila  lepo  Ambrosievo  podobo  v  njenem  srcu . 

Vse  mesto  je  bilo  na  nogah ,  ko  so  prihajali  snubci ,  mnogotera  beseda  se  je  slišala  iz  ust  lepih  milanskih  gospa  o  teh  nemških  vitezih .  Iskale  so  ženina ,  pa  ga  ni  bilo  lahko  najti .  Njegova  oprava  se  ni  mnogo  ločila  od  oprave  drugih  vitezov ,  njegova  postava  pa  je  bila  za  petnajstletnega  mladeniča  že  dokaj  visoka .

Določili  so  potem  še  nekatere  posameznosti ,  red ,  potrdili  glavne  viteze ,  ki  bodo  tekmovali ,  in  naposled  sklenili ,  da  Orsini  predloži  te  sklepe  namestniku .

Takoj  tisti  dan  po  obedu  dobi  Kreuzpek  že  potrjen  predloženi  načrt .  Čudil  pa  se  je ,  ko  mu  je  naznanil  dvorni  sel  celo  vrsto  drugih  vojnih  iger ,  ki  naj  bi  se  vršile  še  pred  glavno  igro .  Kreuzpek  je  uvidel  zvito  Orsinijevo  in  Feltrinovo  nakano .  Sporočil  je  po  slu  na  dvor ,  da  imajo  laški  vitezi  med  seboj  lahko  kakršnekoli  igre ,  toda  avstrijski  se  jih  ne  bodo  udeležili .  » Ne  bi  bilo  častno  tako  je  dal  naznaniti  -  da  bi  se  poprej  vadili  in  urili ,  marveč  hočejo  pokazati ,  kaj  znajo ,  pokazati  pa  samo  v  glavni  tekmi . «

Ravbar  je  našel  doma  še  vse  na  nogah .  Pogledal  je  najprej  konje  in  našel  sluge  dobre  volje  pri  kupici .

Tromba  zapoje ,  konja  hitro  poskočita ,  s  kopjem  v  desnici  se  spustita  viteza  drug  proti  drugemu .  Hitro  sta  švigala  drug  mimo  drugega ,  da  se  je  videlo  samo  gibanje  orožja  in  drzni  skoki  konj  in  slišalo  le  drsenje  orožja  in  kopja  po  oklepih .  Grof  Herman  se  je  natančno  ravnal  po  nasvetih  starega  Kreuzpeka ,  ker  je  videl ,  da  ima  spretnega  borilca  pred  seboj .  Spočetka  se  je  samo  branil ;  ko  je  pa  čutil ,  da  mu  nasprotnik  čedalje  huje  sili  do  živega ,  je  napadel  nasprotnika  z  drznim  zamahom .  A  prav  tako  spretno  se  je  branil  Ambrosio .  Šum  med  gledalci  se  je  polegel ,  niso  si  upali  dihati ,  videč ,  da  se  bo  odločila  Ambrosieva  usoda .

Leopold  in  Virida  sta  pokleknila  pred  očeta  Barnaba ,  podala  si  roki  in  prejela  njegovo  čestitko .  Klečeč  je  nataknil  Leopold  svoji  nevesti  zaročni  prstan  in  jo  predstavil  nadvojvodu  Rudolfu ,  ki  jima  je  želel  obilno  srečo  v  prihodnjem  zakonu .

Čas  je  potekal ,  tudi  pijača  se  je  prilegla .  Barnaba  vstane  in  napije  zaročencema ,  vošči  jima  srečo  in  Božji  blagoslov ,  obenem  slavo  vsej  avstrijski  hiši .  Vsi  gostje  so  zaklicali :  » Živela  Virida  in  Leopold ! «

» Kaj  je  novega ? «  vpraša  tretji  dan  zdravnika ,  » ali  je  upati ,  da  nadvojvoda  kmalu  ozdravi ? «

Kneginja  je  zagovarjala  ta  predlog ,  da  zve  nadvojvodinja  Katarina  o  soprogovi  bolezni  na  primeren  način  in  se  ne  prestraši ,  če  bi  ji  od  drugod  prišle  slabe  in  pretirane  novice .  Vojvoda  Leopold  je  bil  nekoliko  v  strahu  in  skrbi  in  je  menil ,  da  bi  ne  bilo  treba  sporočati ,  dokler  ni  bolj  nevarno ;  če  pa  že  gredo  odposlanci ,  bi  bilo  dovolj ,  da  gredo  na  Dunaj .

19.  Vojvodinja  Virida  in  njeno  svaštvo 

» Najbrž  so  prišli  nepričakovani  gostje ,  pa  je  treba  kaj  urediti  in  pripraviti , «  meni  Jela .

» Gostov  prihaja  sedaj  malo ,  zato  ne  verjamem ,  da  bi  bili  danes  prišli .  Prihodnje  dni  pa  pričakujejo  ogrske  poslance ,  kakor  sem  slišala  včeraj . «

Vojvodinja  je  vstala  in  družba  se  je  poslovila  s  pokloni  in  odšla  iz  sobane .  Le  vojvodinje  so  še  ostale .  Videti  je  bilo ,  da  hoče  Elizabeta  nekaj  povedati ,  kar  ji  teži  že  dolgo  časa  srce .

» Pričakujem ,  da  mi  storita  tudi  vedve  to  uslugo . «

V  sprejemno  dvorano  so  polagoma  prihajali  velikaši  in  njihove  gospe ,  vse  v  krasnih  oblekah  z  obilnim  lepotičjem .  Živahno  gibanje  in  govorjenje  je  bilo  med  njimi  in  vsakega  novega  gosta  so  pozdravili  s  častjo .  Ostri  opazovalci  so  ocenjevali  obleko  in  vedenje  navzočih .  Prihajajoče  sta  sprejemala  Henrik  pl.  Holgenberg  in  Linda  Raucheneckova  in  jih  vodila  v  dvorano .  Z  vidnim  zadovoljstvom  sta  opravljala  ta  posel .

Ko  je  dosegel  svoj  namen ,  se  je  Leopold  vrnil  domov .  Slovesno  so  sprejeli  njega  in  viteze .  Virida  se  ga  je  oklenila  okrog  vratu ,  rekoč :  » Sedaj  si  mi  dvakrat  ljubši ,  ker  si  tudi  v  hrabrosti  kos  vsakomur . «  Zares  si  je  bil  pridobil  Leopold  s  tem  veliko  priznanje ;  njegova  veljava  je  rasla  v  vseh  pogledih .  Leopold  je  silil  brata ,  da  bi  si  delila  dežele ,  in  naposled  je  res  pripravil  Albrehta ,  da  mu  je  odstopil  Tirolsko ,  ki  so  jo  pridobili  Habsburžani  malo  poprej .

Tedaj  je  posebno  slovel  kot  hraber  junak  in  mogočen  gospodar  grof  Eberhard  Würtemberški ,  ki  se  je  bojeval  kar  naprej  s  svojimi  sosedi ,  zbral  in  izuril  si  je  lepo  vojsko  in  tako  postal  celo  nekak  Leopoldov  gospod  za  one  kraje .  Leopolda  bi  samo  to  ne  bilo  toliko  jezilo ,  ko  bi  hkrati  v  tem  ne  bila  velika  ovira  za  njegove  namene .  Virido  pa  je  to  zelo  žalilo ,  ker  ni  marala  biti  podložna  nikomur ,  še  bolj  pa ,  ker  je  ta  mož  tako  slovel ,  da  je  njen  Leopold  ostajal  za  njim .  A  kako  bi  spravil  s  poti  neljubega  tekmeca ?  Stvar  ni  bila  lahka ,  zlasti  ne ,  če  bi  Leopold  rabil  samo  poštena  sredstva .  Leopold  je  bil  sicer  dobra  duša ,  a  njegovi  svetovalci  so  znali  najti  razloge  in  vzroke  za  kakršnokoli  ravnanje .  In  ko  je  Leopold  videl ,  da  je  tudi  Viridi  po  volji ,  je  še  manj  pomišljal  o  tem ,  kaj  ima  storiti .  Težave  so  mu  delale  skrbi  in  gubančile  čelo .  Virida  je  to  opazila  in  ga  skušala  razvedriti .

» Res  je ,  če  je  edino .  Veš  pa ,  draga  moja ,  kaj  pomeni :  društvo  levov ,  sokolsko ,  svetega  Mihaela  in  sv.  Jurija  in  druga ,  kjer  so  udje  vitezi  in  mali  plemiči ! «

» A  vojska  požre  še  tako  velike  vsote .  Vojska  je  pravo  brezno .  Zlasti ,  če  se  je  treba  bojevati  v  daljnih  deželah ,  kakor  je  Švabska . «

» Dobro ,  sin  Ulrik  je  torej  izgubil  vojsko  in  stari  se  jezi ,  seveda !  Za  nas  je  prišel  čas ,  da  pametno  ravnamo .  Kaj  menite ,  kaj  je  treba  storiti  najprej ? «

» Vojvoda  je  treba  slišati , «  pritrdi  Hugon  Devinski ,  » potem  pa  tudi  dobro  pretehtati ,  da  ne  storimo  nič  nepremišljenega . «

Ko  vstopi  vojvoda ,  ga  vsi  navdušeno  pozdravijo ,  zakaj  klanjali  so  se  njegovemu  junaštvu .  Z  mogočnimi  koraki  gre  do  svojega  vzvišenega  sedeža  in  začne  govoriti :

» Visokost ,  prihajam  kot  berač ,  proseč ,  ne  zase ,  pač  pa  za  svojega  prijatelja ,  ki  je  v  sili  in  stiski . «

» Poizvedite  in  sporočite  mi  zvesto ,  kako  se  razvijajo  stvari ,  da  posežemo  vmes  o  pravem  času .  Prijatelju  pa  pišite ,  da  ga  ne  zapustimo . «

Kmalu  se  je  uredilo  poučevanje  obeh  starejših  sinov .  Učitelji  so  bili  izvrstni  in  knežiča  sta  vidno  napredovala .  Gospod  Peter  pa  je  imel  zadosti  dela ,  da  je  krotil  mlada  živa  duhova  in  ju  navadil  Boga  se  bati  in  izpolnjevati  z  veseljem  njegove  zapovedi .  Bilo  mu  je  vselej  načelo :  " Gospodu  služiti  je  kraljevati . «

A  miroljubni  in  previdni  svetovalci  so  se  ustavljali .  " Pustimo  jih  v  miru , "  je  rekel  razumni  vitez  Volbenk  iz  Ljubnega .  " Bil  sem  po  Švicarskem  in  videl  te  ljudi .  Svobodo  ljubijo ,  a  žalega  nočejo  nikomur .  In  če  pridobimo  vse  švicarske  gore ,  čemu  nam  bodo ? "  Grof  Hartberški  pa  je  pristavil :  " Sosedje  nas  skoro  vsi  sovražijo .  Naš  vojvoda  se  jim  zdi  premočan .  Če  bodo  le  mogli ,  spravili  nas  bodo  v  zadrege  in  nevarnosti ,  da  bi  nas  pokončali .  Čakajmo !  Vojvoda  je  še  mlad ;  lahko  si  pridobimo  po  mirni  poti  še  veliko ,  za  kar  bi  bilo  treba  sedaj  prelivati  kri . "  Ni  se  dalo  lahko  reči ,  na  katero  stran  potegne  tehtnica .  Da  bi  se  torej  bolj  gotovo  odločila  dvor  in  stanovi  za  vojno ,  se  je  obrnila  Virida  k  očetu  Barnabu  v  Milan .  Prosila  ga  je ,  naj  vname  Leopolda  za  vojno  in  mu  pomaga ,  kakor  je  nekdaj  tudi  Rudolf  pomagal  njemu .  Toda  po  tej  poti  ji  ni  šlo  gladko ,  kakor  je  upala .  V  Milanu  se  je  bilo  mnogo  spremenilo .  Barnaba  Visconti  se  je  bil  postaral  in  ni  bil  več  tako  delaven ;  tiščal  je ,  kar  si  je  bil  pridobil  in  bal  se  je ,  da  ne  izgubi  vlade .  Izkušnje  so  ga  bile  izmodrile .  Najmanj  pogodu  mu  je  bila  sedaj  vojna  in  pa  še  v  tujini ;  zato  se  ni  zmenil  za  Viridino  prošnjo .  A  Virida  se  ni  dala  hitro  odgnati .  Obrnila  se  je  do  bratrancev ,  ki  sta  ji  tudi  obljubila  pomoč . 

Toda  Švicarji  niso  med  tem  držali  križem  rok ;  vsi  zvezni  kantoni  so  poslali  pogumne ,  svobodoljubne  može  v  vojsko  in  tako  imeli  moč ,  ki  se  ni  nameravala  ukloniti  vsaki  sili .  Imeli  so  zelo  ugoden  položaj  na  gorah  in  v  gozdovih  in  naposled  so  dobivali  podporo  od  višjega  plemstva ,  ki  je  zavidalo  Leopoldu  njegovo  slavo  in  rastočo  veljavo .  Zato  ni  bilo  nikakor  odveč ,  da  je  vojvoda  Leopold  ravnal  previdno  in  z  vsestranskim  preudarkom  sestavljal  svoj  bojni  načrt . 

Ko  je  potihnil  nemir  v  taboru  in  so  straže  sprejele  svoj  posel ,  je  Leopold  pisal  Viridi  kratko  pa  prisrčno  pismo .  Naznanil  ji  je  vojno  stanje  in  sporočil ,  da  upa  prihodnji  dan  ali  vsaj  v  najkrajšem  času  na  odločilno  zmago .  Poročilu  je  pridal  srčne  pozdrave  zanjo  in  za  drage  sinove .

Vojvoda  je  razvrstil  svoje  čete  za  napad  in  zabičal  poveljnikom  oster  red  in  pazljivost .  Na  to  je  dal  povelje ,  da  naskočijo  sovražne  vrste ,  in  sam  je  stopil  na  čelo  vse  vojske ,  da  jo  vodi  proti  sovražniku .  Prijatelji  so  ga  svarili  in  prosili ,  naj  se  varuje  in  ostane  zadaj  v  zavetju ,  od  koder  bi  mogel  ravno  toliko  koristiti .

Poslal  je  tudi  sporočilo  o  nesrečni  bitki  vdovi  Viridi  v  Gradec ,  v  Prago  in  na  Dunaj .

Leopoldova  vlada  je  bila  v  splošnem  dobra ,  pač  pa  je  bilo  treba  za  vojsko  veliko  denarja .  Zato  je  prišel  marsikak  ukaz ,  da  naj  se  davki  natančno  plačujejo .  Določil  je ,  da  taki  ljubljanski  meščani ,  ki  ne  plačujejo  davkov ,  nimajo  pravice  do  občinskih  pašnikov  in  gozdov ,  da  pa  tudi  ne  smejo  tržiti  v  mestu .

" Ne  hudujte  se  nad  menoj ,  svetla  gospa ,  da  prinašam  neugodna  poročila .  Bitka  je  že  bila ,  pri  Sempachu  so  se  udarili  naši  s  sovražnikom ,  toda  bitka  je  za  vojvoda  izgubljena . "

Z  dnem  bratove  smrti  prevzemam  varstvo  njegovih  sinov ,  svojih  nečakov :  Viljema ,  Leopolda ,  Ernesta  in  Friderika .  Kar  se  tiče  njihove  izobrazbe ,  pridržujem  si  sam  pravico ,  da  o  tem  določim  potrebna  navodila  pozneje .  Dalje  naznanim  z  oklicem  deželnim  stanovom  vseh  avstrijskih  pokrajin ,  da  prevzamem  vlado  do  polnoletnosti  vojvoda  Viljema .  Vsi  deželni  glavarji  in  namestniki  morajo  priseči  zvestobo  meni  in  mojim  namestnikom .  Vladne  posle  prevzame  moj  posebni  komisar ,  ki  se  bo  izkazal  s  potrebnimi  pismi  in  pooblastili .  Moja  volja  je ,  da  greste  komisarju  pri  njegovem  poslovanju  na  roko  in  ga  v  vsem  poslušate .  Naznanite  to  tudi  vojvodinji  vdovi  Viridi  in  komur  je  še  treba  vedeti .

" In  Celjan  da  bi  bil  komisar ?  To  ne  more  biti .  Herman  je  ' persona  ingrata '  ( nezaželena  oseba )  na  dvoru ;  to  bi  moral  Albreht  vedeti , «  poprime  besedo  maršal .

Ko  se  je  vojvodinja  zopet  zavedela ,  ni  bilo  sinov  več .  A  ona  tudi  ni  več  točila  solz .  " Vzeli  so  mi  vse ,  sedaj  mi  nimajo  vzeti  nič  več , «  je  govorila  sama  sebi ,  " sedaj  nimam  več  veselja ,  ne  tolažbe ,  -  samo  eno  tolažbo  imam  še  in  ta  je  smrt . "

Odpustila  je  zopet  nekoliko  služabnikov  z  bogatimi  darovi  ter  se  zaprla  v  svojo  samoto .  Stika  ni  imela  z  nikomer  več  razen  s  svojo  služabnico .  Molila  je  in  mislila  na  svojega  dragega  soproga ,  na  nesrečnega  očeta  in  na  žive  znance  v  Milanu .  Na  misel  ji  je  prihajal  tudi  junaški  Sforza  in  skoro  je  zavidala  ženi ,  ki  je  bila  sedaj  na  njegovi  strani .  Saj  je  slišala  o  njem  samo  lepe  in  prijetne  reči .  Nekoliko  se  je  veselila  pisem  svojih  sinov ,  ki  jih  je  kmalu  dobila  z  Dunaja .

Virida  je  bila  zaradi  te  nadležnosti  zelo  razburjena ;  bala  se  je  vsakogar ,  kdor  je  prihajal .  Želela  je  le ,  da  odrine  čimprej  vsa  ta  tuja  gospoda  z  vojvodom  Albrehtom  vred .  Potem  se  bo  vsaj  mogla  prosto  gibati  in  uživati  zrak  na  grajskem  vrtu .  Stala  je  pri  oknu ,  vroče  čelo  naslonila  na  steklo  in  gledala  mlado  zelenje  v  naravi .  O  kako  je  bila  včasih  vesela ,  zlasti  doma  v  Milanu  kot  dekle ,  a  sedaj  kako  jo  mučijo !

Ko  je  to  mati  zvedela ,  je  bila  seveda  potrta .  Mladega  kneza  pa  je  to  zelo  jezilo  in  ker  se  ni  znal  in  hotel  premagovati ,  je  skušal  svojo  jezo  stresti  nad  onimi ,  ki  so  zakrivili  njegov  poraz . 

Svoji  materi  v  Gradec

Čez  mesec  dni  dobi  od  kanclerja  ugodno  poročilo ,  da  je  spravil  pisma  rajni  vojvoda  sam ,  ker  je  hotel  stvar  sam  rešiti .

" Kdo  ve ,  Bog  je  dober  in  vam  pošilja ,  kakor  upam ,  že  danes  kapljo  sladi  med  grenkosti . "

Odpreta  in  vzdigneta  tudi  ta  zavitek  in  glej ,  kaj  se  jima  pokaže !  Cela  obravnava  je  skupaj ,  vsi  zapisi  in  odgovori  do  pičice  zabeleženi .

Ker  je  želela  Virida  takoj  odriniti  na  svoj  novi  dom ,  se  je  nekaj  vitezov  s  Hermanom  na  čelu  pripravljalo  za  odhod .  Večina  pa  je  ostala  v  samostanu .  Hvaležno  jim  je  podala  Virida  roko  v  slovo  za  vselej .  S  spremstvom  sta  šla  tudi  opat  in  oče  Peter ,  bodisi  iz  spoštovanja  do  vojvodinje ,  bodisi  da  bi  videla ,  kako  ji  bo  ugajalo  na  novem  samotnem  domovanju .  Oče  Peter  je  bil  naredil  lepo  vozno  pot  od  samostana  do  pristave .  Družba  je  šla  zdaj  pod  košatim  drevjem ,  zdaj  je  dospela  na  odprte  in  razgledne  ravnice .  Večkrat  je  dala  Virida  ustaviti  svoj  voz  in  si  ogledovala  lepo  stiško  in  šentviško  ravnino  pod  seboj .  Herman  si  ni  mogel  kaj ,  da  ne  bi  bil  rekel  opatu ,  ozirajoč  se  na  stiški  samostan  z  veliko  cerkvijo  v  sredi :  " Zares ,  vaši  predniki  so  vedeli ,  kaj  je  lepo .  Tako  velikega  samostana  in  tako  lepe  okolice  ni  ne  blizu  ne  daleč . "  Opat  pa  se  je  nasmehnil  in  odvrnil ,  da  so  blagi  dobrotniki  res  mnogo  storili  za  to  pribežališče  miru  in  zadovoljstva ,  da  pa  bi  si  želel  še  večjega  samostana  v  prid  svete  vere  in  kranjske  dežele .  " Naša  dežela  je  dokaj  zapuščena .  Sloveča  je  Italija  s  svojimi  mesti ,  sloveče  so  sosednje  severne  nemške  dežele :  a  s  čim  naj  se  ponaša  naša  Kranjska  dežela ,  posebej  Slovenska  Krajina ,  če  bi  ne  imela  nekaj  samostanov ,  v  katerih  cvetita  vednost  in  umetnost ?  Vzemite  ji  cerkve ,  vzemite  ji  samostane  in  vzeli  ste  ji  vse .  Res  stoje  na  hribih  mogočni  gradovi ,  a  kaj  ima  ljudstvo  od  njih ? " 

Drugi  dan  so  gledali  stiški  kmetje  gospode ,  ki  so  se  razhajali .  Največja  in  najlepša  skupina  je  jezdila  proti  Ljubljani .  V  samostanu  pa  je  zopet  zavladal  mir ,  mir  po  celi  okolici ,  zlasti  pa  mir  v  samotnem  bivališču  vdove  Viride  na  pristavi .

29.  Na  pristavi

" Komu  in  kako  bi  delila  miloščino ,  saj  ne  pride  noben  človek  v  naš  grad ? "

" Vaši  podložniki ,  svetla  gospa ,  imajo  razne  potrebe  in  križe ,  katerih  sami  ne  morejo  preložiti ,  vi  pa  jim  jih  lahko  olajšate . "

" Da ,  tako  mislim .  Pa  saj  se  ena  oseba  lahko  porabi  za  več  opravil . "

Rovigo  si  ni  dal  dvakrat  reči .  Povedal  je  zvito  in  prikrito ,  da  je  ubog  najemnik  tu  blizu  doma ,  ki  nima  gospodinje ,  pa  snubi  tukaj  deklico ,  ki  pa  mu  je  oče  noče  dati ,  češ  da  je  ni  vreden .  Potem  je  žalostno  sklenil :  " A  jaz  brez  nje  ne  morem  biti ,  zato  sem  prišel ,  da  mi  pomagate ,  svetla  gospa . "

Za  samostan  je  bila  velika  sreča ,  da  je  prišla  tedaj  vdova  vojvodinja  stanovat  na  pristavo ,  zakaj  bila  mu  je  iskrena  in  stanovitna  podpornica .  Že  to  je  bilo  za  menihe  ugodno ,  da  so  se  znebili  prejšnjega  nadležnega  soseda .  Vojvodinja  sama  pa  je  imela  ljubezen  do  stiške  samostanske  družine  kakor  mati  do  svoje  družine .  Delila  ji  je  dobrote ,  kadar  je  bila  prilika .  Pomagala  je  večkrat  z  denarjem ,  največ  pa  je  pomagala  z  besedo  pri  mogočnih  gospodih  tedanjega  časa .

Trdno  so  bili  prepričani ,  da  se  jim  ta  korak  obnese .  Po  zgledu  vojvodinje  so  tudi  sosednji  graščaki  podpirali  samostan  in  celo  ljudstvo  je  nekoliko  pomagalo ,  tako  si  je  želelo  domačih  dušnih  pastirjev .

Novo  življenje  je  prišlo  v  tihi  samostan ,  lepe  vede  in  umetnost  so  se  povzdignile  in  obširno  učile ,  kar  je  bilo  Viridi  v  posebno  veselje ,  zakaj  že  iz  mladega  je  ljubila  znanost  in  umetnost .  Ugodna  poročila  in  priporočila  so  slednjič  nagnila  patriarha ,  da  je  leta  1395  pridružil  vso  šentviško  župnijo  z  80  kapelami  stiškemu  samostanu  z  vsemi  pravicami  in  dolžnostmi ,  to  je :  stiški  cistercijanski  menihi  so  imeli  odslej  dohodke  te  velike  župnije ,  a  morali  so  tudi  skrbeti  za  duhovnike  raznim  cerkvam  in  kaplanijam .  Skoro  se  je  začela  nova  doba  za  samostan  in  njegovo  okolico .  Tako  je  bilo  dobro  poskrbljeno  za  duhovnike ,  in  sicer  domačine ,  pa  tudi  tesna  zveza  se  je  sklenila  med  samostanom  in  ljudstvom ,  ki  je  bila  v  prid  obema .  In  največ  je  k  temu  pripomogla  blaga  vdova  Virida .  Samostan  je  hvaležno  spoštoval  svojo  dobrotnico  kot  svojo  mater .  Bratje  so  skrbeli ,  da  so  ji  hitro  izpolnili  želje  zaradi  Božje  službe  ali  sploh  dušnega  pastirstva  ali  da  so  pomagali  vsem ,  ki  jih  je  priporočala  Virida .  Saj  ni  imela  skoraj  nobenih  potreb .  Živela  je  kakor  prej  tiho  sama  zase ,  zamišljena  samo  v  molitev  in  dobra  dela .

Ernest  je  bil  na  visokih  šolah  v  Bologni ,  ko  mu  je  umrl  stric  in  skrbnik .  Poklicali  so  ga  domov ,  da  bo  priča ,  ko  se  bodo  urejale  vladarske  razmere .  Ernest  je  bil  junak  po  telesu ,  pa  dobrega ,  bolj  lahkega  značaja .  Brat  Viljem  je  silil  vanj ,  naj  se  oženi ,  in  res  ga  je  poslušal .  Dobil  je  Marjeto ,  sestro  kralja  Sigismunda ,  ki  pa  mu  je  kmalu  umrla .  Druga  žena  je  bila  Cimburga ,  hči  litavskega  kneza ,  po  postavi  in  moči  podobna  Ernestu .  Ker  je  bil  velik  junak ,  je  hotel  imeti  tudi  tako  ženo .  Slišal  pa  je  o  kneginji  razne  stvari ,  med  drugimi  tudi ,  da  je  čudovito  močna :  konjsko  podkev  stre  kar  v  rokah .  To  mu  je  bilo  všeč  in  res  jo  je  pripeljal  domov  v  Gradec ,  kjer  sta  srečno  živela .

Opisovali  smo  že  veliko  slovesnosti  v  tej  povesti ,  zato  ne  moremo  reči ,  katera  je  bila  najlepša .  Gotovo  je  bila  najganljivejša  slovesnost  oni  dan ,  ko  se  je  pomikal  sprevod  na  pristavo .  Herman  in  Ambrosio  sta  jahala  proti  pristavi .  Kako  čudno  jima  je  bilo  pri  srcu !  Kaj  jima  je  vendar  ta  samotna  gospa ?  Kako  se  ozira  Ambrosio  okrog  sebe  in  primerja  nepregledne  laške  planjave  s  prijazno  stiško  in  šentviško  ravnino ,  krasne  milanske  palače  in  visoke  stolpe  pa  z  vitkimi  jelkami  in  košatimi  bukvami  ob  poti !  Kdo  ve ,  kakšna  je  neki  sedaj  Virida ,  ki  mu  je  nekoč  živela  v  srcu  kakor  vir  vse  sreče  in  vzor  vse  plemenitosti ?  Kakšna  je  neki  ta  znamenita  gospa ,  nekdaj  znamenita  v  hrepenenju  po  zemeljski  veličini  in  sedaj  zopet  znamenita  v  zaničevanju  svetne  časti  in  sreče ?  Da ,  zelo  bije  Ambrosiu  srce ,  ne  manj  kakor  nekdaj ,  ko  je  dobil  iz  njenih  rok  venec  hrabrosti .  Kako  je  zadovoljen ,  da  ji  nese  za  povračilo  v  to  samoto  naznanilo ,  ki  jo  bo  gotovo  veselilo ,  nekak  venec  zanjo  in  za  njeno  rodovino . 

Mislila  pa  je  Virida ,  ki  je  želela  osrečiti  oba  in  se  z  njima  veseliti  sreče .  Deklica  je  sicer  zardela ,  ko  ji  je  vojvodinja  vzela  prvič  to  stvar  v  misel ,  a  videlo  se  je  takoj ,  da  se  Vidiča  ne  bi  tako  branila  kakor  Roviga .

" Kdo  bi  si  bil  mislil ,  da  bo  Bog  kdaj  tako  povišal  naše  preproste ,  naše  kmečke  domačine !  Zares  lep  zgled  bosta  vsemu  našemu  ljudstvu ,  če  bosta  poštena  in  pridna ,  kakor  sta  bila  doslej , «  jima  je  govoril  opat  Peter  zakaj  njega  so  bili  izvolili  pred  enim  letom  za  opata  in  jima  voščil  srečo  v  novem  stanu .

" Da ,  kolikor  morem  biti  srečna  na  svetu .  Vesela  sem  zlasti  še  zato ,  da  morem  vsaj  nekoliko  popraviti  Cerkvi  to ,  kar  sta  zakrivila  moj  oče  in  svak .  Upam ,  da  bom  potolažila  Boga  in  izprosila  blagoslova  in  sreče  svojim  otrokom . "

" Duhovni  oče ,  odpustite  vse  Cerkvi  storjene  krivice ,  ki  sta  jih  zakrivila  moj  oče  in  moja  rodbina !  Odpustite  meni ! "

" Kako  ne  bi  odpustil ! "  odvrne  patriarh  in  ponudi  Viridi  roko ,  da  jo  vzdigne  s  tal .  Virida  vstane ,  se  visoko  zravna  kakor  nekdaj ,  prešine  jo  veselje  in  reče :  " Bogu  hvala ,  sedaj  sem  spravljena  z  ljudmi  in  upam  tudi  z  Bogom . "
