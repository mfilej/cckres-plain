 
» Kaj  pa  srce ? «  je  tvegala  ma  Ramotswe .  » Ali  nima  tudi  srce  tukaj  svoje  vloge ? «

Ma  Makutsi  je  zmajala  z  glavo .  » Meni  se  ne  zdi  tako ,  ma .  Čeprav  ste  zelo  prijazni ,  ker  ste  to  rekli . «

Ma  Makutsi  se  ni  zmenila  zanj ,  raje  se  je  obrnila  na  mlajšega .  » Veliko  ljudi  se  hoče  naučiti  voziti  avto ,  ne ? «

Mlajši  vajenec  je  skomignil  z  rameni .  » Saj  se  lahko  naučijo .  V  pušči  je  polno  cest ,  na  katerih  lahko  vadijo . «

» Torej , «  je  nadaljevala ,  » rada  bi  vama  povedala  več  o  svoji  zamisli .  Mislim ,  da  je  dobra  in  bi  rada  slišala  vajino  mnenje . «

Mlajši  vajenec  se  ji  je  nasmehnil .  » Zelo  pametna  ženska  ste ,  ma .  Meni  se  zdi  to  dobra  zamisel . «

» O  tem  še  nisem  razmišljala , «  je  priznala .  » Si  bom  že  kaj  izmislila .  Ime ,  ki  ga  daš  podjetju ,  je  zelo  pomembno .  Zato  je  bila  Prva  damska  detektivska  agencija  tako  uspešna .  Ime  pove  vse ,  kar  je  treba  vedeti  o  nekem  poslu . «

Sledila  je  popolna  tišina .  Pogledala  je  v  nebo ,  a  videla  je  le  praznino .  Očitno  je  bilo  to  res :  ljudi  zadane  strela ,  gotovo  zato ,  ker  so  si  to  zaslužili .  Nedvomno  so  bili  tatovi  ali  še  kaj  hujšega .  Niti  malo  ni  dvomila ,  da  bo  tat ,  kdor  koli  to  že  je ,  to  vedel  tako  kot  ona  in  se  bo  prestrašil ,  preden  bi  izrekel  usodne  besede .  A  ko  je  zadnji  učenec  prikorakal  iz  pisarne ,  za  njim  pa  je  ves  jezen  prišel  ravnatelj ,  je  spoznala ,  da  se  je  motila  in  da  je  zdaj  eden  od  njih  v  smrtni  nevarnosti .  Le  kdo  bi  to  bil ?  Nekoga  je  res  sumila :  vsakdo  je  vedel ,  da  Elijahu  Sebekediju  ni  zaupati ,  in  čeprav  ga  nihče  ni  zares  videl  krasti ,  ni  bilo  jasno ,  kako  bi  si  sicer  lahko  privoščil  pločevinke  zgoščenega  mleka ,  ki  jih  je  pil  vsem  na  očeh  na  poti  iz  šole .  Vsi  so  vedeli ,  da  je  njegov  oče  pijanec  in  da  zapravi  ves  denar  za  tradicionalno  pivo ,  družini  pa  ne  pusti  prav  nič .  Otroci  so  živeli  od  miloščine ;  čevlje  in  oblačila ,  ki  so  jih  nosili ,  so  drugi  otroci  prepoznali  kot  svoje ,  ki  so  jih  zavrgli ,  ker  so  se  jim  zdeli  do  konca  ponošeni .  Torej  je  bila  za  Elijahove  pločevinke  zgoščenega  mleka  možna  samo  ena  razlaga .

Ko  je  Precious  Ramotswe  sedela  pri  kuhinjski  mizi  z  očetom  in  teto  iz  Palapyeja  in  opazovala  mehke  žarke  zgodnjega  jutranjega  sonca ,  ki  so  prodirali  skozi  vrata ,  se  je  zavedela ,  da  če  se  bo  pooblačilo  kar  se  prav  lahko  zgodi  in  bodo  švigale  strele  kar  je  tudi  čisto  mogoče  morda  prihodnje  jutro  ne  bo  več  sedela  tukaj .  Rešitev  je  bila  ena  sama ,  in  sicer  priznati .  To  je  tudi  storila ;  nemudoma  je  vse  povedala  očetu  in  teti .  Obed  Ramotswe  jo  je  poslušal  ves  osupel  in  se  nato  obrnil  k  teti ,  ona  pa  je  prasnila  v  smeh :  » Ampak  tisti  krof  je  bil  vendar  zate .  Nisi  ga  ukradla . «  Ob  teh  besedah  je  Precious  preplavilo  tako  olajšanje ,  da  je  bruhnila  v  jok  in  povedala  odraslima  o  usodi ,  ki  je  čakala  Elijaha .  Obed  Ramotswe  se  je  spogledal  s  teto .

» Ne  bi  smeli  tako  ravnati  z  otroki , «  je  negodoval .  » Tega  ubogega  fanta  ne  bo  zadela  strela .  Morda  se  bo  nekega  dne  naučil ,  da  ni  prav  biti  tat .  To  bi  ga  moral  naučiti  oče ,  a  ta  je  ves  čas  pijan . «  Obmolknil  je .  Ni  bilo  prav ,  da  je  kritiziral  učitelja ,  še  posebno  ne  pred  otrokom ,  a  besede  so  mu  ušle  z  jezika ,  preden  se  je  lahko  ustavil :  » Bolj  verjetno  je ,  da  bo  Bog  udaril  ravnatelja  kot  pa  tistega  fantiča . «

» Nimam  mame , «  je  rekla  tiho .  » Sem  punčka ,  ki  nima  mame . «

Ko  se  je  gospod  J.  L.  B.  Matekoni  vračal  v  hišo ,  potrt  zaradi  smrdokavrine  smrti  in  stanja  fižola  in  sploh  vsega ,  je  zagledal  ma  Ramotswe ,  ki  ga  je  čakala  pri  kuhinjskih  vratih .

Ma  Makutsi  je  strmela  vanjo .  » Saj  sploh  nisem  nameravala  reči  tega , «  je  ugovarjala .  » Čisto  nekaj  drugega  sem  imela  v  mislih . «  Počakala  je ,  da  bi  se  ma  Ramotswe  lahko  počutila  primerno  kriva  za  neupravičeno  domnevo .

Ma  Makutsi  je  sklenila  roke  in  opazovala  učinek ,  ki  so  ga  imele  njene  besede  na  delodajalko .  Ma  Ramotswe  je  zožila  oči .  To  je  bila  res  šokantna  novica .  Tako  se  je  navadila  na  to ,  da  je  edina  zasebna  detektivka  v  mestu ,  pravzaprav  v  vsej  državi ,  da  ji  nikoli  ni  prišlo  na  misel ,  da  bi  se  lahko  pojavila  konkurenca .  To  je  bila  novica ,  kakršno  si  je  najmanj  želela  slišati ,  in  za  trenutek  jo  je  prijelo ,  da  bi  dvignila  roke  v  zrak  in  razglasila ,  da  se  ne  gre  več .  A  to  je  bil  samo  trenutek  slabosti  in  nič  več .  Ma  Ramotswe  se  ni  zlahka  vdala  in  čeprav  so  ji  domače  težave  s  sirotama  in  pomanjkanje  dela  v  agenciji  jemali  pogum ,  to  še  ni  bil  razlog ,  da  bi  agencijo  kar  zaprla .  Zato  se  je  vzravnala  in  se  nasmehnila  ma  Makutsi .

Kaj  pa  jaz ?  je  pomislila  ma  Makutsi .  Kaj  pa  zame ?  Mar  nismo  trije . . . ,  ali  sem  v  njegovih  očeh  prazen  ništrc ?

Gospod  Buthelezi  je  pomenil  večjo  neprijetnost ,  pa  vendar ,  ali  jo  res  lahko  ogrozi ?  Bombastičen  je  in  samozadovoljen ,  a  to  še  ne  pomeni ,  da  ji  bo  prevzel  posel .  Ljudje  ne  marajo  širokoustenja ,  če  jih  nekaj  skrbi ;  želijo  si  razsodnosti  in  previdnosti .  Tiste  njegove  smešne  fotografije  bodo  gotovo  odgnale  stranke .  Ljudje  vendar  ločijo  med  domišljijo  in  resničnostjo ,  kajne ?  Kot  opozarja  Clovis  Andersen  v  Načelih  zasebne  preiskave ,  vsakdo ,  ki  se  poloti  tega  poklica  v  prepričanju ,  da  je  vznemirljiv ,  ali  zato ,  ker  je  bral  knjige  ali  gledal  filme  o  njem ,  se  globoko  moti .  Seveda  pa  gospod  Buthelezi  ni  nikoli  bral  Clovisa  Andersena  ( morala  bi  ga  bila  naravnost  vprašati ,  je  pomislila ,  to  bi  mu  povesilo  greben ) .

» Kdo  je  pa  ne ? «  je  odvrnila  ma  Ramotswe .  » Moj  oče  je  imel  oči  za  živino .  Samo  pogledal  je  kravo ,  pa  je  lahko  povedal  marsikaj  o  njenem  lastniku . «

Gospod  Molefelo  je  s  pogledom  ošinil  vrata  agencije ,  kjer  je  lahko  videl  ma  Makutsi ,  ki  je  kukala  proti  njima .

» Ja , «  se  je  strinjal  gospod  Molefelo .  » Prav  imate ,  ma .  Svet  je  včasih  res  neizprosen  do  nas . «

Prepričan  sem  bil ,  da  bom  umrl ,  zato  sem  pomislil  na  sinova .  Spraševal  sem  se ,  kaj  se  bo  zgodilo  z  njima ,  ko  ne  bosta  imela  več  očeta .  Kdove  zakaj  mi  je  potem  prišel  na  misel  moj  oče ,  spomnil  sem  se ,  kako  sva  z  njim  hodila  po  pušči  tako  kot  zdaj  hodiva  midva ,  ma  in  se  pogovarjala  o  živini .  Zaželel  sem  si ,  da  bi  tako  hodil  s  svojima  sinovoma ,  a  sem  bil  vedno  preveč  zaposlen ,  zdaj  pa  je  bilo  prepozno .  To  so  bile  čudne  misli .  Nisem  mislil  nase ,  ampak  na  druge . «

» Srečo  ste  imeli ,  da  ste  se  izvlekli , «  je  menila  ma  Ramotswe .  » Zlahka  bi  vas  ustrelili .  Če  ne  bi  bili  zdaj  tukaj  in  mi  to  pripovedovali ,  bi  pričakovala ,  da  se  bo  zgodba  čisto  drugače  končala . «

» Nič  za  to , «  se  ni  vznemirjala  ma  Makutsi .  » Saj  bodo  samo  za  moške . «

Ma  Makutsi  je  odložila  slušalko  na  vilice  in  vstala  od  mize .  Pokukala  je  skozi  odprta  vrata  proti  delavnici :  nihče  ni  gledal  v  njeno  smer .  Počasi  se  je  začela  vrteti  po  pisarni  v  zmagoslavnem  plesu .  Pritajeno  je  tulila  in  premikala  desno  roko  pred  usti  nazaj  in  naprej .  To  je  bil  ples  zmage .  Pravkar  se  je  rodila  Kalaharijska  šola  strojepisja  za  moške ,  njeno  prvo  podjetje ,  čisto  njena  zamisel .  Obnesla  se  bo  o  tem  sploh  ni  dvomila  in  rešila  vse  njene  težave .  Moški  bodo  prihajali  v  jatah ,  vsi  hlepeči  po  znanju  življenjsko  pomembne  veščine  in  denar  bo  pritekal  na  njen  račun .

Zelo  sem  bil  zadovoljen ,  ko  sem  stanoval  v  tej  hiši  in  študiral  na  fakulteti .  Bil  sem  srečen  tudi  zato ,  ker  sem  si  končno  našel  dekle .  Ko  sem  bil  doma ,  sem  poskušal  in  poskušal  najti  dekle ,  ki  bi  se  hotelo  vsaj  pogovarjati  z  mano ,  a  vse  zaman .  Ko  pa  sem  prišel  v  Gaborone ,  sem  ugotovil ,  da  cel  kup  deklet  komaj  čaka ,  da  se  seznanijo  s  študenti  tehniške  fakultete ,  saj  so  vedela ,  da  bomo  nekoč  dobili  dobre  službe ,  in  če  bi  se  jim  posrečilo  prepričati  nas  v  poroko ,  bi  to  zanje  pomenilo  lagodno  življenje .  Vem ,  vem ,  ma ,  da  ni  tako  preprosto ,  vendar  mislim ,  da  je  veliko  od  tistih  deklet  res  tako  razmišljalo .

Moram  pa  vam  tudi  razkriti ,  ma ,  da  sva  bila  tako  dobra  prijatelja ,  da  je  ona  zanosila .  Povedala  mi  je ,  da  z  mano .  Nisem  vedel ,  kaj  naj  rečem .  Zdi  se  mi ,  da  sem  samo  strmel  vanjo .  Mislim ,  da  me  je  novica  tako  šokirala ,  ker  sem  bil  samo  študent  in  še  ne  bi  mogel  biti  oče .

Ma  Ramotswe  je  zavzdihnila .  » Mislite ,  da  lahko  denar  kaj  spremeni ?  Se  vam  zdi ,  da  samo  s  tem ,  ko  nekomu  daste  denar ,  izničite  tisto ,  kar  ste  storili ? «

» Pa  ne  mislite , «  je  začela ,  » ne  mislite ,  da  me  samo  prosite ,  naj  za  vas  opravim  umazano  delo  ali  naj  raje  rečem  težko  delo ?  Mar  to  pomeni ,  da  se  niste  zares  pripravljeni  opravičiti ? «

Tako  se  je  pogovor  nadaljeval  še  nekaj  minut .  Z  druge  strani  vrat ,  ki  so  vodila  v  receptorkino  sobo ,  se  je  slišalo  mrmranje  in  občasno  hihitanje .  Končno  sta  prišli  do  vprašanja  starih  pisalnih  strojev  in  ma  Manapotsi  je  potrdila  svojo  ponudbo .

» Tudi  Motholeli  bi  z  veseljem  pomagala , «  je  povedala .  » Rada  ima  stroje ,  poleg  tega  pa  ima  izredno  spretne  prste . «

» Prav  imaš , «  se  je  strinjala  ma  Ramotswe .  » Zanj  je  to  zelo  pomembno .  Nekaj  podobnega ,  kot  da  bi  bil  nagrajen .  Tudi  če  bi  prejel  nagrado ,  bi  morali  iti . «

Gospod  J.  L.  B.  Matekoni ,  ki  je  gledal  v  svoje  sklenjene  roke ,  medtem  ko  je  duhovnik  govoril ,  je  zdaj  dvignil  glavo  in  ugotovil ,  da  ljudje  strmijo  vanj ,  pa  tudi  v  ma  Ramotswe  in  ma  Makutsi .  Skrivaj  je  s  komolcem  dregnil  ma  Ramotswe .

» Upam ,  da  ste  srečni , «  je  pripomnila  ma  Ramotswe .  » Res  ste  mi  bili  v  pomoč . «

» Moje ? «

» Gotovo  se  bo  veliko  grešnikov  želelo  naučiti  strojepisja , «  je  razglabljal .  » Videli  bodo  letake  in  nekateri  med  njimi  bodo  spoznali ,  kako  hudi  grešniki  so . «

» Prav  ste  imeli , «  je  priznala .  » Očitno  je  polno  moških ,  ki  umirajo  od  želje  po  tem ,  da  bi  znali  tipkati .  To  je  res  žalostno . «

Na  podlagi  te  nagonske  postavitve  prstov  se  bodo  tečajniki  z  golim  ponavljanjem  naučili  premostiti  prepad  med  zaznavo  besede ,  ki  naj  bi  jo  natipkali  ( ali  njeno  predstavo ) ,  in  premikanjem  mišic .  To  je  mogoče  doseči  samo  s  prakso  in  z  nenehnim  ponavljanjem  standardnih  vaj .  V  nekaj  tednih  bo  tečajnik ,  ki  premore  vsaj  malo  spretnosti ,  tipkal  besede  počasi ,  a  natančno ,  celo  če  upoštevamo ,  da  imajo  moški  večje ,  nerodnejše  prste .

Ko  je  zaklenila ,  je  položila  blagajno  v  torbo  s  papirji  in  se  odpravila  proti  domu .  Stopala  je  po  neasfaltiranih  stranskih  ulicah  mimo  hišic ,  iz  katerih  se  je  razlivala  svetloba ,  v  njih  pa  je  lahko  videla  vsakdanje  prizore  iz  družinskega  življenja ,  ujete  v  okenski  okvir .  Otroci  so  sedeli  za  mizo ,  nekateri  vzravnani  in  pozorni ,  drugi  zazrti  v  strop ;  starši  so  jim  v  sklede  nalagali  večerjo ;  gole  žarnice  v  nekaterih  sobah ,  barvne  svetilke  v  drugih ;  iz  kuhinj  je  prihajala  glasba ;  neka  deklica  je  sedela  na  stopnici  pred  kuhinjo  in  pela  odlomek  pesmi ,  ki  se  ga  je  ma  Makutsi  spomnila  iz  otroštva  in  se  je  zato  za  hip  ustavila  v  senci  in  preplavili  so  jo  spomini .

Enajsto  poglavje

Vožnja  je  dobra  priložnost  za  razmišljanje  in  tokrat  je  ma  Ramotswe  pretresala  možne  izide  te  precej  nenavadne  zadeve .  Dlje  je  razglabljala  o  gospodu  Molefelu ,  bolj  je  občudovala  njegovo  odločitev ,  da  se  obrne  nanjo .  Večina  ljudi  se  ne  meni  za  davne  krivice ,  ki  so  jih  povzročili ;  marsikdo  jih  kar  pozabi ,  bodisi  namerno  če  je  sploh  mogoče  zavestno  nekaj  pozabiti  ali  pa  kratko  malo  dopusti ,  da  preteklost  sama  od  sebe  zbledi .  Ma  Ramotswe  se  je  vprašala ,  ali  je  treba  ohranjati  spomine  žive ,  in  sklenila ,  da  je .  V  starih  časih  so  vsekakor  verjeli ,  da  se  moramo  spominjati  tistih ,  ki  so  odšli  pred  nami .  Temu  so  namenjeni  obredi ,  ki  spomnijo  ljudi  na  njihove  dolžnosti  do  starih  staršev  in  prastaršev ,  pa  tudi  staršev  prastaršev  in  še  njihovih  staršev .  Če  se  jih  ne  spominjaš ,  lahko  shirajo  in  umrejo ,  seveda  ne  tukaj ,  temveč  v  tistih  drugih  krajih ,  v  katerih  živijo  predniki ;  nekje  tam ,  kjer  jih  ne  moreš  videti .  To  verjame  polovica  Bocvane ,  druga  polovica  pa  razmišlja  tako ,  kot  uči  cerkev ,  se  pravi ,  da  greš  po  smrti  v  nebesa ,  seveda  če  si  to  zaslužiš ,  in  ko  si  tam ,  zate  skrbijo  svetniki  in  angeli  in  drugi  taki  ljudje .  Nekateri  menijo ,  da  je  v  nebesih  tudi  živina ,  in  to  je  najbrž  res ;  belo  govedo ,  s  svežo  sapo  in  vlažnimi  rjavimi  očmi ;  svetniško  govedo ,  ki  se  premika  počasi  in  dovoli  pokojnim  otrokom ,  da  jezdijo  na  njegovih  hrbtih .  Kakšno  veselje  za  uboge  otroke ,  ki  morda  nikoli  niso  poznali  mater  in  očetov ,  ker  so  umrli  premladi ;  kakšna  tolažba ,  da  imajo  za  družbo  to  prijazno  govedo .  Ma  Ramotswe  je  prešinila  ta  misel  in  naslednji  trenutek  je  začutila  solze ,  ki  so  se  ji  nabirale  v  očeh .  Izgubila  je  otroka  in  kje  je  bil  zdaj ?  Upala  je ,  da  je  hčerkica  srečna  in  jo  bo  pričakovala ,  ko  bo  sama  zapustila  Bocvano  in  šla  v  nebesa .  Se  bo  gospod  J.  L.  B.  Matekoni  do  takrat  le  zganil  in  določil  dan  poroke ?  Upala  je ,  da  bo ,  čeprav  se  mu  res  ni  nikamor  mudilo .  Mogoče  se  bosta  lahko  poročila  v  nebesih ,  če  bo  preveč  odlašal .  Vsekakor  bo  to  ceneje .

Spet  se  je  spomnila  na  gospoda  Molefela  in  ma  Tsolamosese .  Upala  je ,  da  ma  Tsolamosese  ne  bo  šla  na  policijo  in  netila  strasti  zaradi  tako  davnega  greha .  V  tem  primeru  jo  bo  obvestila ,  da  bi  se  ji  gospod  Molefelo  rad  opravičil  in  ji  kupil  nov  radio .  Ni  se  dogovorila  z  njim  o  natančnih  pogojih  odškodnine ,  a  zagotovil  ji  je ,  da  denar  ni  pomemben .  ' Plačal  bom ,  kolikor  bo  treba , '  je  rekel .  ' Moja  vest  je  pomembnejša  od  denarja .  Iz  banke  lahko  dobiš  veliko  denarja ,  ne  moreš  pa  dobiti  duševnega  miru . '

» Pri  vas  je  bil  neki  študent ,  ki  se  je  pisal  Molefelo , «  je  nadaljevala  ma  Ramotswe .  » Študiral  je  na  Bocvanski  tehniški  fakulteti .  Se  ga  spominjate ? «

Ma  Ramotswe  je  oklevala .  Ni  ji  bilo  lahko  povedati ;  celo  zdaj ,  po  vsem  tem  času ,  je  bila  to  kljub  vsemu  novica  o  podlem  izdajstvu .  A  morala  je ,  del  njene  službe  je  bil ,  da  je  prinašalka  slabih  novic ,  zato  se  je  morala  ojekleniti .

» Ko  je  stanoval  pri  vas , «  je  začela  in  pozorno  opazovala  obraz  ma  Tsolamosese ,  » so  vlomili  v  hišo .  Nekdo  je  vlomil  okno  in  ukradel  radio .  Je  bilo  tako ? «

Ma  Ramotswe  je  zajela  sapo .  Zdaj  je  morala  povedati .  » Molefelo  ga  je  vzel .  On  je  ukradel  radio . «

» To  je  hčerka  mojega  sina , «  jo  je  predstavila  ma  Tsolamosese .  » Zelo  mi  pomaga  pri  mali .  Pripelji  jo  sem ,  Koketso .  Pripelji  jo ,  da  bo  videla  ma . «

Dvanajsto  poglavje

» Pojasnil  mu  bom ,  da  midva  nimava  nič  s  tem , «  je  predlagal  starejši .  » Da  je  bila  nesreča .  Avto  sva  parkirala  nad  dvigalko  in  potem  se  je  kar  sama  sprožila .  Niti  dotaknila  se  je  nisva . «

Ma  Silvia  Potokwani  je  bila  upravnica  sirotišnice ,  ki  je  ležala  vzhodno  od  mesta ,  dvajset  minut  vožnje  daleč .  Tam  je  delala  že  petnajst  let ,  najprej  kot  pomočnica  upravnika ,  potem  pa  kot  upravnica ,  in  govorilo  se  je ,  da  se  spominja  imena  vsake  sirote ,  ki  je  šla  skozi  njene  roke .  Tega  sicer  niso  nikoli  preizkusili ,  ampak  če  jo  je  kdo  od  osebja  vprašal :  ' Poskušam  se  spomniti  imena  tistega  dečka ,  ki  je  prišel  iz  Mauna ,  tistega  s  štrlečimi  ušesi ,  ki  je  tako  hitro  tekel ,  mi  lahko  pomagate ,  ma ? ' ,  mu  je  odgovorila  brez  oklevanja ,  ' Cedric  Motoposipe .  Imel  je  brata ,  ki  ni  bil  tako  dober  v  atletiki ,  se  je  pa  naučil  izvrstno  kuhati  in  zdaj  dela  v  hotelu  Sun  kot  glavni  kuhar .  Dobra  fanta  sta  bila ,  obadva . '  Ali  pa  je  kdo  hotel  vedeti :  ' Tista  deklica ,  ki  je  šla  živet  v  Lobatse ,  ko  nas  je  zapustila ,  in  se  je  poročila  s  policistom ,  kako  ji  je  bilo  že  ime ? '  in  ma  Potokwani  je  izstrelila :  ' Memedi  Gafetsili ' .

Obrnila  se  je  k  ma  Ramotswe .  » Medtem  ko  bo  gospod  J.  L.  B.  Matekoni  popravljal  črpalko ,  si  bova  medve  privoščili  malo  čaja .  Ko  bo  končal ,  bo  tudi  zanj  skuhan  čaj .  Imam  tudi  sadni  kolač  in  prihranili  mu  bova  velik  kos . «

Gospod  J.  L.  B.  Matekoni  je  odkorakal  čez  polje .  Čevlje  mu  je  prekril  prah  in  pod  nogami  so  mu  pokala  koruzna  stebla .  Pomislil  je ,  kako  radodarna  je  zemlja :  pesek  in  prst  je  z  malo  vode  mogoče  prepričati ,  da  obrodita  takšno  življenje  in  nam  priskrbita  tako  okusne  stvari  za  na  mizo .  Vse  je  odvisno  od  te  preproste  radodarnosti :  drevesa ,  živina ,  buče ,  ljudje  prav  vse .  In  ta  zemlja ,  po  kateri  hodi ,  je  posebna  zemlja .  To  je  Bocvana .  To  je  njegova  zemlja .  Iz  nje  izvirajo  telesa  njegovih  svojcev :  očeta  gospoda  P.  Z.  Matekonija  in  pred  njim  starega  očeta  gospoda  T.  Matekonija .  Vsi ,  skozi  vse  generacije ,  so  bili  tesno  povezani  prav  s  tem  delom  Afrike ,  ki  so  ga  imeli  radi  in  so  skrbeli  zanj  in  ki  jim  je  tako  velikodušno  vračal .

Zavzdihnil  je  in  vstopil  v  postajo ,  previdno ,  če  bi  bila  tam  morda  kakšna  kača ,  saj  se  te  rade  zadržujejo  na  takih  krajih .  Stegnil  se  je  in  krcnil  ročno  glavno  stikalo .  Črpalka  je  zaječala ,  potem  pa  se  je  ustavila .  Zdaj  ko  je  bilo  vse  tiho ,  je  gospod  J.  L.  B.  Matekoni  odložil  škatlo  z  orodjem  in  vzel  iz  nje  ključ .  Počutil  se  je  utrujenega .  Življenje  je  boj  proti  obrabi ;  proti  obrabi  strojev  in  proti  obrabi  duše .  Olje .  Mast .  Obraba .

Ma  Potokwani  se  je  nagnila  in  ji  spet  napolnila  skodelico ,  ob  tem  pa  se  je  namrščila .  » To  je  najbrž  bolj  res ,  kot  si  mislite ,  ma .  Strup  v  ušesa .  To  se  otrokom  prav  lahko  zgodi . «

» Saj  hodi  v  šolo ,  kajne ?  Otroci  gredo  v  šolo  in  odkrijejo ,  da  so  še  drugi  otroci .  Niso  vsi  pridni .  Nekateri  so  izprijeni .  To  so  tisti  s  strupom . «

Ma  Ramotswe  se  je  spomnila ,  kaj  ji  je  Motholeli  povedala  o  trpinčenju .  Puso  je  bil  seveda  dosti  mlajši ,  a  lahko  bi  se  mu  dogajalo  prav  to .

» Mislim ,  da  res , «  je  prikimala  ma  Potokwani .  » K  nam  je  prišla  gospa  z  univerze .  Rekla  je ,  da  je  psihologinja .  Študirala  je  v  Ameriki  in  je  prebrala  cel  kup  knjig  o  odraščanju  otrok .  Rekla  sem  ji :  samo  poglejte  skozi  okno .  Ni  vedela ,  kaj  hočem  reči ,  mislim  pa ,  da  vi  veste ,  ma  Ramotswe . «

» Jaz ? «  se  je  zdrznil .  » Gotovo  je  mislila  mene . «

» Oh , «  je  vzdihnil  gospod  J.  L.  B.  Matekoni .  » Tako  torej .  Potemtakem  misli ,  da  nisem  dober  oče . «

Jezna  stranka

' Težko  je  biti  prvi  pravi  detektiv ' ,  nam  je  povedal .  ' Kot  ljudje  vedo ,  obstajajo  dame ,  ki  že  nekaj  časa  šušmarijo  na  tem  področju ,  vendar  so  slabo  podkovane .  Ne  rečem ,  da  ni  posla  tudi  zanje .  Zmeraj  se  najdejo  kakšne  zadeve ,  povezane  z  otroki  in  podobno .  Temu  so  gotovo  kos .  Kadar  pa  gre  za  resno  delo ,  je  potreben  pravi  detektiv .

Ma  Ramotswe  se  ni  zmenila  za  ta  komentar .

» Prebral  sem  ga , «  je  oznanil  in  ji  vrnil  časnik .  Opazila  je  mastne  prstne  odtise  na  robovih  in  ga  neopazno  prijela  tako ,  da  se  jim  je  izognila .

Ni  utegnila  dokončati  stavka .  » Ja , «  jo  je  prekinila  gospa .  » Ta  tip !  Ne  vem ,  kako  se  ima  lahko  za  zasebnega  detektiva . «

Na  žensko  je  to  očitno  naredilo  vtis .  » Zelo  ste  dobri ,  ma .  Tega  nisem  pričakovala ,  vendar  z  veseljem  sprejmem  vašo  ponudbo .  Takoj  vidim ,  da  je  pri  vas  drugače . «

» Saj  je  res , «  je  tiho  pritrdila  ma  Ramotswe .  » Ne  obljubljamo  stvari ,  ki  jih  ne  moremo  izpolniti .  Nismo  takšni . «

» Pravi ,  da  je , «  je  odvrnila  stranka .  » Vendar  mu  ne  verjamem .  Trdi ,  da  ga  je  zasledoval  in  da  je  šel  v  cerkev .  To  je  prav  smešno .  Moj  mož  sploh  ne  hodi  v  cerkev .  Poskušala  sem  ga  prepričati ,  da  bi  kdaj  šel ,  pa  je  prelen .  In  ko  se  je  zadnji  konec  tedna  vrnil  domov ,  sem  mu  v  nedeljo  predlagala ,  da  bi  šla  v  cerkev .  Pa  se  je  branil ,  češ  da  mu  ni  do  tega .  Če  bi  res  postal  tak  goreč  vernik ,  bi  gotovo  šel  k  nedeljski  maši .  Pa  ni .  Po  mojem  je  to  dokaz . «

Ma  Ramotswe  se  je  nasmehnila .  » Potrudila  se  bom ,  kolikor  morem .  Ugotovila  bom ,  ali  res  hodi  v  cerkev ,  in  če  ne  in  strinjam  se  z  vami ,  da  to  ne  zveni  prav  verjetno  bom  odkrila ,  kaj  v  resnici  počne ,  in  vam  bom  to  povedala . «

» Tole  je  vaš  oče ,  kajne ? «  je  pokazala  gospa  Moffat .

» Saj  bi  vam  že  prej  povedala , «  je  rekla  delodajalki .  » Ampak  najprej  sem  se  hotela  prepričati ,  da  gre  zares .  Nisem  hotela  priti  k  vam  in  vam  oznaniti ,  da  sem  našla  pravega  moškega  zase ,  naslednji  teden  pa  priznati ,  da  iz  tega  ni  bilo  nič .  Tega  si  res  nisem  želela . «

» Ne  morem  verjeti ,  da  bi  bila  lahko  boljša , «  je  ugovarjala  ma  Ramotswe  in  polizala  žličko .

» Mislim ,  ma  … «  je  začel .

Gospod  Molefelo  je  pogoltnil  slino .  » Zelo  mi  je  nerodno ,  ma .  Grozno  se  počutim .  Ampak  mislim ,  da  sem  pripravljen . «

Ma  Tsolamosese  si  je  ogledovala  moškega ,  ki  je  stal  pred  njo .

Gospod  Bernard  Selelipeng ,  ki  se  niti  malo  ni  zavedal  moralne  stiske ,  kakršno  je  povzročil  ma  Ramotswe ,  je  po  zahtevnem  dnevu  v  diamantni  družbi  z  zrahljano  kravato  odprl  vrata  na  njeno  trkanje .  Pred  seboj  je  zagledal  obilno ,  krepko  grajeno  gospo ,  ki  mu  je  bila  od  nekod  megleno  znana .  Kdo  je ?  Kakšna  sorodnica ?  Na  njegovem  pragu  so  se  venomer  pojavljale  neke  sestrične  sestričen  in  kaj  hotele  od  njega .  Tale  ženska  vsaj  lačna  ni  bila  videti .

» Precious  Ramotswe  sem , «  se  je  predstavila .  » Sem  lastnica  Prve  damske  detektivske  agencije .  Morda  ste  slišali  za  nas . «

Ma  Ramotswe  se  je  ugriznila  v  ustnico .  » Tisto  nismo  bili  mi ,  ra .  To  je  bila  druga  agencija ,  ki  nima  z  nami  nič  opraviti . «  Trudila  se  je ,  da  v  njenem  glasu  ne  bi  zazvenela  razdraženost ,  a  očitno  je  ni  mogla  skriti ,  saj  se  je  na  obličju  gospoda  Selelipenga  zarisala  napetost .

» Prvo  damsko  detektivsko  agencijo  vodiva  dve  ženski .  Jaz  sem  direktorica  in  imam  še  detektivsko  pomočnico .  To  je  gospa ,  ki  je  končala  Bocvansko  administrativno  šolo  in  zdaj  dela  zame .  Mislim ,  da  jo  poznate . «

» O  čem  se  pogovarja  ta  mladina ? «  je  vprašal  ma  Ramotswe .  » Samo  poglej  jih .  Celo  naš  vernik  se  je  zatopil  v  pogovor  z  dekleti  in  jih  poskuša  prijeti  za  roko . «

» Imenitno , «  je  odgovorila  ma  Potokwani .  » Ampak  ena  od  vzgojiteljic  mi  je  omenila ,  da  toplovod  v  hiši  nekaj  klokota .  Spraševala  sem  se ,  ali  bi  … «

afrika
