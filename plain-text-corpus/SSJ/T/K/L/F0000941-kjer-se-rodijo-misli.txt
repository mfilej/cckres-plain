 
» Ah ,  njam ,  hrsk .  Torej ,  to  je  orjaški  morski  pes .  V  dolžino  meri  od  petnajst  do  osemnajst  metrov ,  težak  pa  je  poldrugo  tono , «  je  odgovoril  prijazni  dedek  Julijus  in  visoko  privzdignil  svoja  dolga ,  sicer  viseča  uhlja .

» Najbrž  bo  tu  spet  vpletena  evogucija , «  je  pripomnil  Cicko  ter  pametno  in  pomembno  pomigal  s  smrčkom .

» Tako  zelo  rad  bi  srečal  našega  daljnega  prednika ,  orjaškega  morskega  psa !  Toliko  vprašanj  bi  mu  zastavil !  Toda  na  žalost  sem  za  dolga  potovanja  že  malce  prestar .  In  morje  je  vsaj  tri  dni  hoda  od  nas , «  je  potožil  stari  dedek  Julijus .  Še  sanjalo  se  mu  ni ,  da  je  s  svojimi  besedami  prižgal  iskrico  v  pasjih  glavicah  svojih  vnukov . 

» Riki ,  nekaj  mi  je  prišlo  na  misel , «  je  vzkliknil  Cicko .  » Kaj  ko  bi  se  najprej  razgledala  po  plaži  in  poiskala  še  kaj  za  jesti ? «

Na  začetku  je  šlo  plavanje  psičkoma  prav  dobro  od  šapic .  Kmalu  pa  se  je  Cickov  puhasti  kožušček  napil  vode  in  ga  začel  vleči  proti  dnu .  Nenadoma  je  Cicko  izginil  pod  vodno  gladino .  Riki  se  je  v  strahu  za  prijatelja  potopil  za  njim  in  pod  gladino  ugledal  strašen  prizor :  velika  temna  zver  s  privihanim  gobcem  je  držala  otepajočega  se  Cicka  za  rep  in  ga  vlekla  s  seboj  proti  dnu .  Riki  je  kot  omamljen  gledal  v  njegove  okrogle  črne  morilske  oči  in  ni  vedel ,  kako  naj  pomaga  bratrancu .  Na  srečo  ima  Cicko  zelo  košat  rep  in  morski  pes  ga  je  zgrabil  zanj .  Dlake  so  se  vdale  divjemu  trganju  in  Cicko  je  lahko  splaval  na  površje .  Toda  sreča  je  bila  kratkotrajna  in  morski  pes  je  medtem  že  zgrabil  otepajočega  se  Cicka  z  ogromnimi  zobmi  in  mu  jih  tokrat  zarinil  globoko  v  hrbet . 

V  grozi  je  začel  Riki  morskemu  psu  dopovedovati :  » Najbrž  si  ti  veliki ,  oprosti ,  orjaški  morski  pes !  Poslušaj ,  midva  sva  tvoja  daljna  potomca .  Ne  moreš  naju  pojesti !  Preprosto  ne  smeš !  Ali  me  sploh  razumeš ?  Midva  biti  tvoja  sorodnika ! «

Zlatolasa  deklica  Helena  je  Cicku  prinesla  skodelico  vode .  Potisnila  mu  jo  je  čisto  pod  smrček  in  Cicko  se  je  odžejal .  Hotel  ji  je  pomigati  z  repkom  v  zahvalo ,  toda  ustavila  ga  je  ostra  bolečina .  Proti  večeru  sta  jima  dva  zagorela  dečka  iz  skupinice  prijaznih  otrok  uredila  prenočišče  na  pesku  pod  dvema  kartonskima  škatlama .  Škatli  sta  obrnila  na  glavo  in  jima  izrezala  vratca  za  vhod .  Ranjenega  Cicka  so  v  zasilno  hiško  položili  otroci .  V  hipu  je  zaspal .  Riki  ni  šel  spat  v  svojo  škatlo .  Ulegel  se  je  pred  vhod  v  Cickovo  » hiško «  in  stražil . 

Riki  in  Cicko  sta  bila  brez  otrok  kar  zmedena .  Ves  dan  sta  presedela  na  obali .  Nista  vedela ,  kaj  početi  brez  malih  živahnih  prijateljev .  Ostala  sta  ob  morju ,  dokler  nista  pojedla  zaloge  hrane ,  nato  sta  se  počasi  odpravila  proti  domu .  Spet  ob  prašni  avtomobilski  cesti .

Nato  pa  se  je  Julijusu  utrnila  misel :  » Morda  pa  sploh  ni  bil  morski  pes . «

Ravno  je  začel  sanjati ,  kako  kot  mlada  želvica  z  gobčkom  prebija  belo  lupino ,  ko  se  je  prebudil  zaradi  mraza ,  ki  tudi  v  afriških  nočeh  ni  redkost .  Tresoč  se  je  v  polsnu  pomislil ,  da  je  najbrž  že  prilezel  do  morja  in  da  se  mora  še  privaditi  na  morsko  temperaturo .  Kljub  mrazu ,  ki  ga  je  tresel ,  je  potonil  nazaj  v  sen .  Zjutraj  ga  je  skupaj  z  jutranjimi  žarki  po  obrazu  pobožalo  še  nekaj .  Mimo  njegovih  lic  so  se  komaj  zvaljene  želvice  pomikale  proti  morskemu  domu .  Fantek  jih  je  nekaj  trenutkov  opazoval ,  nato  pa  pomislil :  » Izlegli  smo  se !  Gremo  proti  vodi . «  Vstal  je  in  se  z  jato  želvic  odplazil  proti  morju .  Na  poti  proti  vodnemu  obrežju  so  jih  napadli  vedno  lačni  galebi .  Vrešče  so  se  divje  zaganjali  v  skupino  želvic ,  ki  se  je  prebijala  po  suhem  pesku  do  morja .  V  nosnicah  so  želvice  čutile ,  od  kod  prihaja  vlaga  in  vonj  po  morju ,  ki  jih  bo  obvaroval  pred  ostrimi  kljuni  galebov .  Galebi  so  se  spuščali  in  v  divjih  sunkih  odnašali  mlade  žrtve .  Komaj  izvaljene  želvice  so  imele  čisto  mehko  lupino ,  tako  da  so  se  galebi  kar  tepli  zanje .  Pojedli  so  veliko  njegovih  bratov  in  sester .  Deček  je  bil  prepričan ,  da  je  želvica ,  in  je  bil  zelo  srečen ,  ker  je  bil  med  preživelimi .  Ko  so  mlade  živali  začutile ,  da  so  le  nekaj  centimetrov  od  morja ,  so  se  urno  zagnale  z  drobnimi  plavutastimi  nožicami  in  zdrsnile  v  vodo .  Tu  jih  ostri  galebji  kljuni  niso  mogli  več  raniti .  Pod  gladino  je  deček - želvica  odprl  oči  in  sledil  svoji  novi  jati .  A  v  njegovo  grozo  so  se  proti  njim  začele  zaganjati  ogromne  ribe  roparice .  Zaganjale  so  se  in  jih  požirale  kakor  na  kopnem  galebi .  Goltale  so  njegove  brate  in  sestre  v  svoja  široko  razprta  nazobčana  usta .  Deček  se  je  pomešal  med  še  preživele  želvje  mladiče  in  z  njimi  priplaval  globlje  v  morje  do  skupine  velikih  želv ,  ki  so  se  hranile  s  travo  po  morskem  dnu .  Mladički  so  se  urno  potopili  med  skupino ,  kjer  so  bili  končno  varnejši .

Proti  dečku  je  zaplavala  ena  od  velikih  želv ,  ki  ga  je  s  kotičkom  očesa  opazila  med  hranjenjem .  Prikazala  se  mu  je  pred  očmi  in  dečku  se  je  zazdela  podobna  njegovi  mami .  Imela  je  ravno  takšne  velike  tople  oči  in  izraz  na  obrazu  je  imela  podoben .  » Mama ! «  je  pomislil  deček - želvica .  Priplaval  je  še  velik  želvji  samec ,  ki  ga  je  močno  spominjal  na  njegovega  očeta .  » In  očka ! «  je  pri  sebi  vzkliknil  deček .

Zabava  je  potekala  na  vrtu  in  psički  so  zelo  uživali .  Jedli  so ,  se  lovili  in  valjali  po  travi .  Vsak  je  dobil  majhno  darilce  od  dedka  Julijusa :  žoge ,  balončke  za  pokanje  in  plišaste  igračke  za  grizenje .

Enja  je  bila  majhna ,  puhasta  opica .  Pripadala  je  rodu  tolstorepih  mačjih  makijev ,  čeprav  so  jo  vsi  zafrkavali ,  da  izgleda  kot  mali  mišji  maki ,  tako  je  bila  suhljata  in  drobna .  Drugi  opič-ji  otroci  so  se  norčevali  iz  njenega  tenkega  repka  in  suhljatega  telesa .  Bila  je  najspretnejša  in  najhitrejša  v  plezanju  ter  norenju  po  visokih  krošnjah ,  zaradi  česar  so  jo  še  bolj  zafrkavali .  Govorili  so  ji ,  da  je  tako  hitra  samo  zaradi  vetriča ,  ki  pihlja ,  češ  da  jo  privzdiguje  in  potiska  naprej  kot  gosje  pero .

Vesoljčki  so  odleteli  v  svoje  skrivališče  in  se  sestali  v  sobi  z  rožico .  Posedli  so  kar  po  zraku  na  magnetne  valove .  Lebdeli  so  v  krogu  in  razpredali  o  dogodku  z  opico .  Povezali  so  obnašanje  rožice  z  obnašanjem  male  opice .  Ugotovili  so ,  da  sta  se  obe  enako  vedli .  Bili  sta  žalostni  in  imeli  sta  pobešeni  glavici .  Opica  jim  je  povedala ,  da  pogreša  svojo  družino .  » Belo  bitjece  je  oživelo ,  ko  smo  ga  vrnili  k  njenim .  Morda  bo  tudi  roža  ozdravela  med  svojimi  sorodniki , «  so  tuhtali  vesoljčki .  Pognali  so  se  v  novo  raziskavo  in  daleč  stran  ob  počasni  afriški  reki  odkrili  nasad  rastlin ,  podobnih  njihovi  liliji .  Toda  te  so  imele  stebelca  in  cvetne  popke  pokončno  dvignjene .  Pripravljale  so  se  na  razcvet  in  nameravale  so  zacveteti  prav  vse  hkrati ,  da  ne  bi  kakšen  cvet  ostal  neoplojen . 

» Ahm .  In  potem  sta  se  lahko  objemala  in  se  imela  rada  do  konca  življenja , «  zaslišim  še  en  glas  iz  ozadja .  Bila  je  vrtnica  plezalka ,  ki  je  ravno  lani  priplezala  po  hišnem  zidu  do  balkona .  Navdušena  je  zaključevala  pripoved  o  svoji  prapraprababici  Lin - Lin  s  Kitajske ,  toliko  sem  uspel  slišati .

» Seveda ,  rastlinjak , «  je  pokimala  moja  gospodarica  in  se  udobneje  namestila  na  stolu .  Izkoristil  sem  priložnost ,  ji  zlezel  v  naročje ,  potiho  zapredel  in  poslušal  vrtničino  pripoved  naprej . 

Že  naslednje  jutro  smo  leteli  nad  rusko  tajgo  in  tundro .  Bili  smo  na  poti  v  Sibirijo .  Naloga  je  bila  sledeča :  spustimo  se  v  stotine  metrov  globoko  naftno  vrtino ,  raziščemo  neznano  podzemno  civilizacijo  in  ugotovimo ,  ali  predstavlja  nevarnost  Zemljanom . 

Tedaj  mi  je  razkrila  njihovo  življenjsko  težavo .  Jaz  vam  jo  bom  kar  prevedel . 

» Trudili  smo  se .  Izdelali  smo  posebne  laserske  WC-je ,  pri  katerih  za  čistočo  ne  potrebuješ  vode .  Laserski  blisk  preprosto  razgradi  odpadek ,  da  od  njega  ostane  samo  še  droben  kupček  sivega  pepela .  Toda  vse  to  veliko  stane .  Ljudje  raje  porabijo  denar  za  kakšne  druge  stvari ,  na  primer  za  modernejše  in  večje  avtomobile ,  ladje ,  letala  ter  za  gradnjo  novih  tovarn  in  cest .  Odplake  so  še ,  otroci  moji .  In  reke  še  vedno  in  celo  bolj  umirajo ,  skupaj  z  morji . «
