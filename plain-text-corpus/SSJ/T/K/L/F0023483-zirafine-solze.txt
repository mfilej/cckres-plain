 
Naslov  izvirnika :

Ko  sta  proslavila  dogodek  v  hotelu  President  s  kosilom ,  pri  katerem  je  gospod  J.  L.  B.  Matekoni  pojedel  dva  velika  zrezka ,  ma  Ramotswe ,  ki  je  bila  bolj  sladkosnedna ,  pa  si  je  privoščila  več  sladoleda ,  kot  je  sprva  nameravala  sta  se  v  malem  tovornjaku  gospoda  J.  L.  B.  Matekonija  odpeljala  na  ogled  njegove  hiše .

Nadaljevala  sta  ogled .  Naslednja  je  bila  na  vrsti  kopalnica ,  ki  je  bila  še  kar  čista ,  kot  se  je  zdelo  ma  Ramotswe ,  čeprav  precej  gola  in  zapuščena .  Ob  robu  kopalne  kadi  je  na  brisački  za  umivanje  obraza  ležal  velik  kos  karbolnega  mila .  Razen  tega  tam  ni  bilo  ničesar .

Sedela  sta  v  dnevni  sobi ,  ko  je  prišla  služkinja ;  njeno  navzočnost  je  naznanilo  loputanje  kuhinjskih  vrat .

Veseli  me ,  da  vas  imam  priložnost  spoznati ,  ma ,  je  rekla  ma  Ramotswe .  Gospod  J.  L.  B.  Matekoni  mi  je  pripovedoval  o  vas .

Služkinja  je  s  pogledom  ošinila  delodajalca .  O ,  slišali  ste  zame ,  je  rekla .  Veseli  me ,  da  govori  o  meni .  Ne  bi  rada  mislila ,  da  nihče  ne  govori  o  meni .

Tvoja  služkinja  je  pa  naporna ,  je  spregovorila  ma  Ramotswe .

Zamislila  si  je  že ,  kako  naj  bi  se  gospod  J.  L.  B.  Matekoni  nastanil  v  hiši  na  Zebrinem  privozu .  Njena  hiša  ni  bila  tako  velika  kot  njegova ,  a  je  imela  kljub  temu  več  kot  dovolj  prostora  za  oba .  V  njej  so  bile  tri  spalnice .  Njuna  spalnica  naj  bi  bila  največja ,  ki  je  bila  tudi  najbolj  mirna ,  na  zadnji  strani  hiše .  Zdaj  je  drugi  dve  sobi  uporabljala  za  shranjevanje  različnih  stvari  in  za  šivanje ,  ampak  shrambo  bi  lahko  izpraznila  in  prenesla  vse  iz  nje  v  garažo .  Tako  bi  gospod  J.  L.  B.  Matekoni  dobil  svojo  sobo .  Ali  jo  bo  uporabil  za  shranjevanje  avtomobilskih  delov  ali  starih  motorjev ,  je  njegova  stvar ,  ampak  dobil  bo  precej  neposreden  namig ,  da  naj  bi  ti  ostali  zunaj .

Ustavil  se  je  velik  avto ,  pokrit  s  tanko  plastjo  prahu ,  ki  se  v  sušnem  obdobju  oprime  prav  vsega ,  in  s  sopotnikovega  sedeža  je  vstala  vitka  belka ,  oblečena  v  platnene  hlače  in  bluzo .  S  pogledom  je  ošinila  tablo  pred  hišo ,  si  snela  sončna  očala  in  potrkala  na  priprta  vrata .

Gostji  je  ponudila  stol ,  ki  sta  ga  imeli  za  stranke ,  ma  Makutsi  pa  si  je  medtem  dala  opraviti  s  kotličkom  za  čaj .

Na  ameriškem  veleposlaništvu ,  je  potrdila  gospa  Curtin .  Prosila  sem  jih ,  naj  mi  povedo  za  kakšno  detektivsko  agencijo .

Nekaj  trenutkov  je  vladala  tišina .  Ma  Ramotswe  je  poškilila  k  ma  Makutsi ,  ki  je  stala  pri  koritu ,  in  opazila ,  da  tajnica  pozorno  opazuje  gospo  Curtin .  Ko  je  ma  Makutsi  ujela  delodajalkin  pogled ,  je  s  skesanim  obrazom  do  konca  napolnila  čajnik .

Takoj  sem  odpotovala  tja  in  na  letališču  me  je  pričakal  nekdo  z  veleposlaništva ,  ki  sem  ga  poznala .  Pojasnil  mi  je ,  da  je  Burkhardt  prijavil  policiji ,  češ  da  je  Michael  nekega  večera  preprosto  izginil .  Zmeraj  so  jedli  skupaj ,  in  tudi  tistega  dne  je  Michael  večerjal  z  njimi .  Po  tistem  pa  ga  nihče  več  ni  videl .  Južnoafričanki  se  niti  sanjalo  ni ,  kam  je  šel ,  in  tovornjak ,  ki  ga  je  bil  kupil  po  najinem  odhodu ,  je  bil  še  vedno  v  lopi .  Nobene  sledi  ni  bilo ,  iz  katere  bi  bilo  mogoče  sklepati ,  kaj  se  je  zgodilo .

Ostala  sem  štiri  tedne .  Dali  smo  oglas  v  časopis  in  ponudili  nagrado  za  informacije  o  tem ,  kje  je .  Vozila  sem  se  na  kmetijo  in  nazaj  in  razglabljala  o  vseh  možnih  razlogih .  Najela  sem  lovca ,  ki  je  organiziral  iskanje  v  grmovnati  pušči  na  tistem  območju ,  in  iskal  je  dva  tedna ,  preden  je  odnehal .  Našel  ni  ničesar .

Četrto  poglavje

Gospod  J.  L.  B.  Matekoni  je  gledal  skozi  okno  svoje  pisarne  v  delavnici  Pri  hitrem  mehaniku  na  Tlokwenški  cesti .  Pisarna  je  imela  dve  okni ,  od  katerih  je  eno  gledalo  proti  delavnici ,  kjer  sta  mlada  vajenca  z  dvigalko  dvigovala  avto .  Opazil  je ,  da  to  delata  narobe ,  čeprav  ju  je  kar  naprej  opozarjal  na  nevarnost .  Eden  od  njiju  je  že  imel  nesrečo  z  lopatico  ventilatorja  motorja  in  samo  po  srečnem  naključju  ni  izgubil  prsta ;  pa  sta  vseeno  vztrajala  pri  svojih  nevarnih  navadah .  Težava  je  bila  seveda  v  tem ,  da  jima  je  bilo  komaj  devetnajst  let .  Pri  teh  letih  so  vsi  mladeniči  nesmrtni  in  si  predstavljajo ,  da  bodo  večno  živeli .  Bosta  že  ugotovila ,  kako  je  to ,  je  mrko  pomislil  gospod  J.  L.  B.  Matekoni .  Bosta  videla ,  da  sta  prav  taka  kot  mi  vsi .

Odpeljal  se  je  v  sirotišnico .  Ko  se  je  približeval  vhodu ,  je  kot  zmeraj  močno  pritisnil  na  hupo .  Te  obiske  je  imel  rad  iz  več  razlogov .  Seveda  se  je  razveselil  otrok  in  ponavadi  jim  je  prinesel  pest  bonbonov ,  ki  jim  jih  je  razdelil ,  ko  so  ga  obkolili .  Vesel  pa  je  bil  tudi  srečanja  z  upravnico ,  ma  Silvio  Potokwane .  Bila  je  prijateljica  njegove  mame  in  poznal  jo  je  od  malega .  Zato  je  bilo  naravno ,  da  je  prevzel  nalogo  popravljanja  vseh  strojev ,  ki  so  se  pokvarili ,  ter  vzdrževanja  dveh  tovornjakov  in  starega  obtolčenega  majhnega  avtobusa ,  s  katerim  so  prevažali  otroke .  To  je  delal  brezplačno ,  saj  plačila  ni  mogel  pričakovati .  Vsak ,  kdor  je  mogel ,  je  pomagal  sirotišnici  in  sam  ne  bi  sprejel  plačila ,  tudi  če  bi  mu  ga  hoteli  vsiliti .

Ne  razvajajte  otrok ,  je  zavpila  ma  Potokwane  skozi  okno .  Zelo  poredni  so .

Prikimali  so  in  pogovor  je  prešel  na  sirotišnico .  Eden  od  otrok  je  pravkar  dobil  službo  in  se  bo  preselil  v  Francistown .  Drugi  je  dobil  tekaške  čevlje  od  švedskega  darovalca ,  ki  od  časa  do  časa  pošlje  kakšno  darilo .  Bil  je  najboljši  tekač  v  sirotišnici  in  zdaj  se  bo  lahko  prijavil  na  tekmovanja .  Potem  je  zavladala  tišina  in  ma  Potokwane  je  pričakujoče  pogledala  gospoda  J.  L.  B.  Matekonija .

Slišala  sem ,  da  je  tudi  pri  vas  nekaj  novega ,  je  rekla  čez  nekaj  časa .  Pravijo ,  da  se  boste  poročili .

Upam ,  da  ste  dobro ,  ra ,  je  rekla  in  mu  podala  desno  roko ,  levico  pa  v  znamenje  spoštovanja  položila  prek  podlakti .

Gospod  J.  L.  B.  Matekoni  je  še  vedno  čemerno  gledal  v  tla .

Vrata  so  bila  zaklenjena ,  a  so  se  uslužno  odprla ,  ko  je  gospod  J.  L.  B.  Matekoni  pritisnil  na  zvonec .  Za  pultom  je  stal  suhljat  moški  v  platnenih  oblačilih .  Imel  je  ozko  glavo ,  njegove  rahlo  poševne  oči  in  zlatast  odtenek  polti  pa  so  izdajali ,  da  se  mu  v  žilah  pretaka  kri  Sanov  Grmičarjev  iz  Kalaharija .  Ampak  če  je  bilo  to  res ,  kaj  je  potem  počel  v  draguljarni ?  Seveda  ni  bilo  nobenega  pravega  razloga ,  zakaj  ne  bi  bil  tam ,  vendar  je  bilo  videti  neprimerno .  Draguljarne  so  privlačile  Indijce  ali  Kenijce ,  ki  so  imeli  radi  takšno  delo ,  Basarve  pa  so  bili  srečnejši ,  če  so  se  ukvarjali  z  živino  bili  so  sijajni  pri  delu  z  govedom  ali  z  noji .

Gospod  J.  L.  B.  Matekoni  je  sprejel  poklon .  Ja ,  se  je  strinjal .  Res  imam  srečo .

Draguljar  je  izročil  gospodu  J.  L.  B.  Matekoniju  listek  s  ceno .  Za  tega  vam  ne  morem  dati  popusta ,  ga  je  opozoril .  Že  tako  je  zelo  poceni .

Potem  bo  dober  človek  sklenil  zakon  dobrega  človeka ,  je  rekla  ma  Ramotswe .  Dober  človek  si ,  gospod  J.  L.  B.  Matekoni .

Obrisala  si  je  solzo  in  potem  zmajala  z  glavo .  Saj  nisem  žalostna .  Samo  nikoli  mi  še  nihče  ni  dal  česa  takega ,  kot  je  ta  prstan .  Ko  sem  se  poročila  z  Notejem ,  mi  ni  ničesar  podaril .  Upala  sem ,  da  bom  dobila  prstan ,  pa  ga  nisem .  Zdaj  pa  ga  imam .

Ma  Ramotswe  je  prikimala ,  tako  v  potrditev  svoje  presoje  kot  v  odgovor  na  vprašanje .

Mali  beli  kombi  je  kar  zaneslo .  Ma  Ramotswe  je  bila  osupla ,  da  je  ženska  to  uganila .  Njena  intuicija  mora  biti  boljša  od  moje ,  si  je  mislila .

Najprej  sta  šli  k  ma  Tsbago  domov .  Njeni  domači  so  živeli  v  tradicionalni  bocvanski  hiši ,  sezidani  iz  okraste  ilovnate  opeke  in  obkroženi  z  nizkim  zidom ,  lomotano ,  ki  je  ustvaril  majceno  dvorišče  okoli  hiše .  Zunaj  tega  zidu  sta  bili  s  slamo  kriti  kašči  na  koleh ,  kot  kurnika .  Zadaj  je  bilo  stranišče ,  pločevinasto  in  nevarno  nagnjeno ,  s  starimi  vrati  iz  desk ,  ki  so  se  zapirala  z  vrvjo .  Otroka  sta  takoj  pritekla  ven  in  objela  mater ,  potem  pa  sta  sramežljivo  čakala ,  da  ju  predstavi  tujki .  Nato  se  je  iz  temne  notranjosti  hiše  prikazala  babica  z  brezzobim  nasmeškom ,  v  ponošeni  beli  obleki .

Ma  Tsbago  jo  je  napotila  v  hišo  na  robu  vasi .  Bila  je  dobro  vzdrževana ,  malo  večja  od  sosednjih  in  pobarvana  v  tradicionalnem  bocvanskem  slogu ,  rdeče  in  rjavo ,  z  drznim ,  izjedkanim  belim  karirastim  vzorcem .  Dvorišče  je  bilo  skrbno  pomedeno ,  kar  je  pričalo  o  tem ,  da  gospodinja ,  ki  je  hišo  gotovo  tudi  pobarvala ,  pridno  uporablja  trstnato  metlo .  Za  hišo  in  njeno  opremo  so  odgovorne  ženske  in  v  družini  te  ženske  so  se  očitno  starodavne  spretnosti  prenašale  iz  roda  v  rod .

Lahko  vam  zagotovim ,  da  bodo  prišli  od  Dnevnih  novic  in  vas  fotografirali ,  kako  izročate  olje .  Vsi  bodo  vedeli ,  kako  velikodušni  ste .  V  časopisu  bo  pisalo .

Izmenjala  sta  še  nekaj  besed ,  potem  pa  je  odložila  slušalko .

Zakaj  pa  potem  to  skrbi  doktorja  Freuda ?  je  hotel  priti  stvari  do  dna  gospod  J.  L.  B.  Matekoni .  Skrbeti  bi  ga  moralo ,  če  je  ne  bi  maral .

Seveda ,  se  je  vdal  v  usodo  gospod  J.  L.  B.  Matekoni .

Veter  mora  od  nekod  priti

Ja .  In  tamle  vidite ?  tam  sva  živela  midva .

Ženska  se  je  dotaknila  svojega  lica  s  kretnjo ,  ki  je  ma  Ramotswe  ni  razumela .  Njene  oči  so  se  zdele  prazne ,  eno  oko  je  bilo  bledo  in  nekoliko  motno ;  morala  bi  iti  na  kliniko .

Deseto  poglavje

Pljunila  je  v  prah .  Če  ne  more  storiti  nič ,  da  bi  si  premislil ,  velja  preudariti ,  kako  naj  se  loti  ma  Ramotswe .  Če  nje  ne  bi  bilo ,  bi  bil  problem  rešen ,  če  bi  lahko  …  Ne ,  grozno  je  pomisliti  kaj  takega ,  poleg  tega  pa  si  najbrž  si  ne  bi  mogla  privoščiti  vračevih  storitev .  Če  je  treba  koga  odstraniti ,  so  zelo  dragi ,  in  v  vsakem  primeru  je  to  preveč  tvegano .  Ljudje  bi  govorili  in  prišla  bi  policija ;  ona  pa  si  ni  mogla  predstavljati  nič  strašnejšega ,  kot  da  bi  morala  iti  v  ječo .

Deček  ni  rekel  nič .  Strmel  je  v  služkinjo  s  tistimi  svojimi  neprijetnimi  očmi ,  da  jo  je  spreletela  zona .  Vrnila  se  je  v  kuhinjo  in  pripravila  krožnike .  Deklici  je  naložila  poln  krožnik  in  tudi  za  gospoda  J.  L.  B.  Matekonija  je  ostalo  dovolj .  Dečku  pa  je  namenila  samo  malo  raguja ,  nanj  pa  postrgala  ostanke  iz  lonca  s  krompirjem .  Ni  ga  hotela  spodbujati ,  in  manj  ko  bo  jedel ,  bolje  bo .

Ko  je  ma  Makutsi  opravila  s  perutnino ,  se  je  spet  zazrla  skozi  vrata .  Zdelo  se  ji  je  zamalo ,  ker  je  morala  poditi  kokoši  iz  pisarne .  Koliko  odličnjakinj  iz  Bocvanske  administrativne  šole  pa  mora  to  početi ,  se  je  spraševala .  V  mestu  so  bile  pisarne  velika  poslopja  s  širokimi  okni  in  klimatskimi  napravami  kjer  so  tajnice  sedele  pri  pološčenih  pisalnih  mizah  s  pokromanimi  ročaji .  Ogledala  si  je  te  pisarne ,  ko  so  jih  obiskovali  s  šolo  v  okviru  praktičnega  pouka .  Videla  jih  je ,  kako  sedijo  tam  in  se  smehljajo ,  nosijo  drage  uhane  in  čakajo  na  bogatega  moža ,  da  jih  zaprosi  za  roko .  Takrat  je  pomislila ,  da  bi  imela  tudi  ona  rada  takšno  službo ,  čeprav  bi  njo  bolj  zanimalo  sámo  delo  kot  pa  mož .  Pravzaprav  je  pričakovala ,  da  jo  bo  zlahka  dobila ,  a  ko  so  končale  šolo  in  vse  opravile  pogovore  za  službo ,  ni  prejela  nobene  ponudbe .  Ni  mogla  razumeti ,  zakaj .  Nekatere  druge ,  ki  so  imele  veliko  slabše  ocene  od  nje  včasih  komaj  51  odstotkov  ( najmanj ,  s  čimer  je  bilo  mogoče  izdelati  razred )  so  dobile  dobre  ponudbe ,  ona  ( ki  je  dosegla  skoraj  nepredstavljivih  97  odstotkov )  pa  nič .  Kako  je  to  mogoče ?

O  teh  službah  odločajo  moški ,  kajne ?

Zapisala  si  jo  je  na  list  papirja ,  se  zahvalila  služkinji  in  odložila  slušalko .  Potem  je  zavrtela  drugo  številko  in  si  spet  nekaj  zapisala .

Pogledala  sem  v  imenik ,  je  pojasnila  ma  Makutsi .  Potem  pa  sem  po  telefonu  izvedela  še  vse  preostalo .

Vedno ,  vsak  dan ,  je  vzkliknila  ma  Makutsi .  Ni  minil  dan ,  ko  si  ne  bi  želela  delati  prav  tega .

Sklonila  se  je  skozi  okno .  Nekje  v  daljavi  je  svetila  luč ,  mogoče  na  vzletni  stezi ,  sicer  pa  je  vse  prekrivala  tema .  Hiša  je  bila  obrnjena  stran  od  mesta  in  za  vrtom  se  je  začenjala  pušča ,  poraščena  s  trnovimi  grmi ,  drevesi  in  šopi  trave ,  vmes  pa  so  se  tu  in  tam  dvigali  čudni  stolpiči  termitnjakov  iz  rdečega  blata .

Več  ko  je  v  neki  deželi  mercedesov ,  slabša  dežela  je  to ,  je  šla  še  korak  dlje  ma  Makutsi .  Če  je  kakšna  dežela  čisto  brez  njih ,  je  res  dobra .  O  tem  ste  lahko  prepričani .

To  bom  delala  z  veseljem ,  se  je  nasmehnila  ma  Maktusi .  Prav  nobenega  razloga  ni ,  da  detektivski  pomočnik  ne  bi  kuhal  čaja ,  če  ni  nikogar  nižjega  po  položaju ,  da  bi  to  počel .

To  je  bil  neprijeten  pogovor  in  ma  Ramotswe  je  bila  vesela ,  da  je  za  njo .  Sklenila  je ,  da  bo  najbolje  čimprej  prepustiti  novi  pomočnici  kakšen  primer  in  se  tako  izogniti  stopnjevanju  napetosti ;  in  ko  je  še  tistega  dopoldneva  prišel  Letsenyane  Badule ,  se  je  odločila ,  da  bo  to  primer  za  ma  Makutsi .

Pravzaprav  so  močni  ljudje  tisti ,  ki  prosijo  za  pomoč ,  se  je  vmešala  ma  Makutsi .  Slabiče  je  preveč  sram ,  da  bi  prišli .

Opravil  sem  mednarodno  maturo  in  potem  dobil  dobro  službo  pri  Komisiji  za  meso .  Tudi  tukaj  sem  si  prizadeval  in  sem  spet  prijavljal  druge  uslužbence ,  ki  so  kradli  meso .  Tega  nisem  počel ,  ker  bi  hotel  napredovati ,  pač  pa  zato ,  ker  ne  prenesem  nepoštenosti .  Tega  sem  se  naučil  od  očeta .  Kot  kurir  na  vrhovnem  sodišču  je  srečeval  vsakršne  pokvarjene  ljudi ,  tudi  morilce .  Videl  jih  je ,  ko  so  stali  pred  sodiščem  in  tvezili  laži ,  saj  so  vedeli ,  da  so  njihova  zla  dejanja  prišla  za  njimi .  Videl  je ,  kako  so  jih  sodniki  obsojali  na  smrt  in  kako  so  veliki ,  močni  možje ,  ki  so  pretepli  ali  zabodli  soljudi ,  postali  kot  majhni  fantički ;  prestrašili  so  se  in  začeli  ihteti ,  govorili  so ,  da  jim  je  žal  za  vsa  slaba  dejanja ,  za  katera  so  prej  trdili ,  da  jih  sploh  niso  zagrešili .

Nisem  pričakoval  nagrade ,  vendar  so  me  povišali .  In  v  novi  službi ,  ki  je  bila  na  sedežu  podjetja ,  sem  odkril  še  več  ljudi ,  ki  so  kradli  meso ,  tokrat  manj  neposredno  in  bolj  prebrisano ,  a  kljub  temu  je  bila  to  kraja .  Zato  sem  napisal  pismo  generalnemu  direktorju  in  mu  to  razkril :  ' Takole  izgubljate  meso  prav  pred  nosom ,  v  upravi . '  Na  koncu  sem  naštel  imena  tatov  po  abecednem  redu ,  se  podpisal  in  poslal  pismo .

Veliko  let  nisva  imela  otrok ,  potem  pa  je  zanosila  in  zdaj  imava  sina .  Zelo  sem  bil  ponosen ,  ko  se  je  rodil ,  in  hudo  mi  je  bilo  edino  zato ,  ker  moj  oče  ni  bil  več  živ ,  da  bi  videl  svojega  ljubkega  vnučka .

Ma  Makutsi  se  je  vrnila  k  svoji  pisalni  mizi  in  si  poravnala  gubo  na  elegantni  modri  obleki .  Hvala ,  ma .  Potrudila  se  bom ,  kot  le  morem .

Morebiti  res ,  je  dodala  ma  Ramotswe .  Ampak  ne  pozabite ,  da  na  vsako  nezvesto  ženo  v  Bocvani  pride  petsto  petdeset  nezvestih  mož .

Pogreznila  sta  se  v  prijeten  molk  in  opazovala  ljudi ,  ki  so  se  odpravljali  po  jutranjih  opravkih .  Ob  sedmih  so  se  vrata  Badulove  hiše  odprla  in  na  plan  je  stopil  deček ,  oblečen  v  značilno  uniformo  Thornhillske  šole .  Za  trenutek  je  postal  pred  hišo  in  si  naravnal  jermen  šolske  torbe ,  potem  pa  odkorakal  po  poti  proti  vrtnim  vratom .  Tam  je  ostro  zavil  na  levo  in  jo  ubral  po  cesti .

Pokazal  ji  je  zapis  in  pokimala  mu  je .

Ma  Badule  je  vozila  hitro  in  stric  jo  je  s  svojim  starim  austinom  težko  dohajal ,  vendar  je  še  nista  izgubila  izpred  oči ,  ko  je  zavila  na  privoz  velike  hiše  na  Nyerereški  poti .  Počasi  sta  se  peljala  mimo  in  jo  še  ujela ,  ko  je  izstopila  iz  avta  in  odšla  proti  senčnati  verandi .  Potem  jima  je  pogled  zakrilo  razkošno  zelenje ,  neprimerno  bujnejše  od  ubožnih  papaj  na  mesarjevem  vrtu .

Dumela ,  ma .  Kako  vam  gre ?

Utihnila  je  in  v  tem  trenutku  sta  se  služkinji  prestrašeno  spogledali .

Kaj  je ,  ma ?  je  vprašala  ma  Makutsi .

Kakšen  lep  bel  avto !  se  je  za  njim  oglasila  deklica .  Kot  oblak  na  kolesih  je .

Prodajalke  so  bile  prijazne  do  deklice ,  spremljale  so  jo  v  kabine  za  pomerjanje  in  ji  pomagale  obleči  tisto ,  kar  si  je  izbrala .  Imela  je  skromen  okus  in  je  dosledno  izbirala  najcenejše  obleke ;  trdila  je ,  da  si  želi  prav  take .  Deček  je  pokazal  več  zanimanja ;  izbiral  si  je  najbolj  živobarvne  srajce ,  kar  jih  je  lahko  našel ,  in  si  iz  vsega  srca  zaželel  bele  čevlje ,  a  se  je  sestra  uprla ,  ker  so  se  ji  zdeli  popolnoma  nepraktični .

Lahko  vas  fotografiram ,  je  predlagal .  Prav  tukaj .  Postavite  se  pod  tole  drevo ,  jaz  pa  vas  bom  slikal .  Zdajle .  Kar  tako .  Prikupna  družinska  slika  bo .

Obrnil  se  je  in  se  pripravljal ,  da  odpelje  voziček ,  potem  pa  je  obstal ,  kot  bi  ga  zadela  strela ,  in  roke  so  mu  obvisele  ob  bokih .

Petnajsto  poglavje

Kaj  je  naredila  osorna ,  hudobna  služkinja

Takih  deklet ,  kot  si  ti ,  je  rekel  očarljivo .

Prav ,  je  naposled  privolil .  Priskrbel  ti  bom  pištolo .  Ampak  zapomni  si :  če  se  kar  koli  zaplete ,  je  nisi  dobila  od  mene .

Sumničavo  je  strmel  vanjo .

Gledal  jo  je ,  kako  je  položila  zavoj  nazaj  v  vrečko  trgovine  OK  Bazaars ,  v  kateri  ga  je  tudi  dobila .

To  je  torej  urejeno .  Res  si  bil  priden  in  rada  bi  te  razveselila .

Utihnil  je .  Neki  moški  je  šel  mimo  njiju  proti  svojemu  poštnemu  predalu ,  brskal  je  po  žepu  za  ključem  in  sam  pri  sebi  nekaj  mrmral .  Ma  Ramotswe  ga  je  oplazila  s  pogledom  in  nato  spet  pogledala  gospoda  J.  L.  B.  Matekonija .

Ma  Ramotswe  je  šla  k  svojemu  malemu  belemu  kombiju  in  vzela  dečka  s  sabo .  Gospod  J.  L.  B.  Matekoni  je  potiskal  dekličin  voziček  do  starega  poltovornjaka ,  potem  pa  sta  se  odpeljala  na  Zebrin  privoz ,  kjer  sta  ju  že  čakala  ma  Ramotswe  in  Puso .  Deček  je  bil  vznemirjen  in  je  takoj  stekel  pozdravit  sestro .

Vesel  sem ,  da  ste  poklicali ,  ra ,  je  hitel .  Policija  je  bila  tukaj .  Hoteli  so  govoriti  z  vami  v  zvezi  z  vašo  služkinjo .  Prijeli  so  jo  in  zdaj  je  v  priporu .  V  vrečki  je  imela  pištolo .  Zelo  so  jezni .

Na  njen  klic  v  Prvo  damsko  detektivsko  agencijo  se  je  oglasila  drugačna ,  samozavestna  ma  Makutsi .  Pojasnila  je ,  da  je  sklenila  preiskavo  v  zadevi  gospoda  Badula ,  zdaj  pa  se  je  treba  samo  še  odločiti ,  kaj  storiti  z  informacijami ,  ki  jih  je  zbrala .  O  tem  bi  se  morali  pogovoriti .  Bala  se  je ,  da  je  preiskava  prinesla  resnico ,  katere  moralne  posledice  še  zdaleč  niso  preproste .  Včasih  se  zgodi ,  da  je  nevednost  boljša  od  vednosti .

Buča  je  bila  zdaj  kuhana ,  in  tako  je  družina  prvič  skupaj  sedla  za  mizo .

Gospod  J.  L.  B.  Matekoni  ni  vedel ,  kaj  bi  lahko  dodal  k  tej  molitvi ,  saj  se  mu  je  zdela  popolna  v  vseh  pogledih .  Izrazila  je  tudi  vsa  njegova  čustva  in  v  duši  je  bil  tako  ganjen ,  da  ni  mogel  govoriti .  Zato  je  molčal .

Ma  Makutsi  je  vljudno  sprejela  pohvalo .

Zakaj ?  Če  se  ne  sme  lagati ,  potem  se  nikoli  ne  sme .  Če  bi  ljudje  lahko  lagali ,  kadar  bi  se  jim  to  zdelo  prav ,  ne  bi  bilo  nikdar  jasno ,  kdaj  resno  mislijo .  Ma  Makutsi  je  nekaj  trenutkov  preudarjala ,  preden  je  nadaljevala .  Predstava  enega  človeka  o  tem ,  kaj  je  prav ,  je  lahko  čisto  drugačna  od  predstave  nekoga  drugega .  Če  bi  si  vsak  lahko  postavljal  svoja  pravila  …  Skomignila  je  z  rameni  in  ni  povedala ,  kakšne  bi  bile  posledice .

Ampak  v  tem  primeru  je  resnična  dilema ,  ali  naj  mu  poveva  vse ,  je  rekla  ma  Makutsi .  Kaj  pa ,  če  rečeva :  ' Prav  ste  imeli ,  žena  vam  je  nezvesta , '  in  ostaneva  pri  tem .  Sva  opravili  svojo  dolžnost ?  Tako  ne  bi  lagali ,  kajne ?  Samo  ne  bi  mu  povedali  vse  resnice .

Skrbi  ga  zato ,  ker  misli ,  da  je  nekaj  slabega ,  če  se  njegova  žena  dobiva  z  drugim  moškim ,  je  rekla  ma  Ramotswe .  Medve  pa  ga  bova  prepričali  o  nasprotnem .

Vendar  nimate  dokaza ?  je  obzirno  vprašala  ma  Ramotswe .  Je  v  tem  težava ?

Prisluhnila  je ,  da  bi  zaslišala  kakšen  glas  iz  notranjosti ,  a  bilo  je  tiho .  Slišal  se  je  samo  zvok  tipkanja .  Doktor  Ranta  je  bil  torej  v  pisarni .

Ja ,  je  potrdil ,  ne  nevljudno .  Ampak  ne  kar  celo  večnost .  Ste  moja  študentka ?

Ma  Ramotswe  je  sedla  na  ponujeni  stol  in  s  kretnjo  pretirane  skromnosti  odvrnila :  Ne ,  nisem  tako  izobražena .  Imam  mednarodno  maturo ,  več  pa  ne .  Delala  sem  v  avtobusnem  podjetju  sestričninega  moža ,  veste .  Nisem  imela  priložnosti  za  nadaljnje  izobraževanje .

Videti  je  bil  presenečen .  Detektivov ?  Tega  se  ne  da  študirati  na  univerzi .

Nasmehnil  se  je  in  prekrižal  roke  na  trebuhu ,  kot  da  bi  se  pripravljal  na  predavanje .  Medtem  se  je  z  očmi  sprehodil  po  postavi  ma  Ramotswe ,  in  ona  je  to  začutila .  Vrnila  mu  je  pogled  in  ošinila  sklenjene  roke  in  kravato  človeka ,  ki  veliko  da  na  eleganco .

Medtem  ko  je  pripovedoval ,  je  ma  Ramotswe  prišla  do  sklepa :  laže .  Če  bi  govoril  resnico ,  bi  to  soočenje  končala ,  zdaj  pa  je  vedela ,  da  je  bila  njena  prvotna  intuicija  pravilna .  Lagal  je .  To  je  bilo  lahko  ugotoviti  in  ma  Ramotswe  ni  mogla  razumeti ,  zakaj  nekateri  ljudje  ne  opazijo ,  kadar  jim  kdo  laže .  Njej  se  je  to  zdelo  tako  očitno ,  kot  da  bi  imel  doktor  Ranta  okoli  vratu  svetleč  se  napis  ' lažnivec ' .

Najin  pogovor  je  končan ,  ma ,  je  razglasil .  Žal  mi  je ,  da  vam  ne  morem  pomagati .  Morda  bi  lahko  šli  domov  in  še  nekaj  časa  študirali  logiko .  Logika  vam  bo  povedala :  če  vam  nekdo  reče ,  da  vam  ne  more  pomagati ,  pomoči  tudi  ne  pričakujte .  Navsezadnje  je  to  logično .

Ja ,  je  nadaljevala .  Vse  mi  je  znano  o  Angel  in  o  izpitnih  vprašanjih .  Izjavo  imam  v  pisarni .  Lahko  vam  spodnesem  stolček ,  takoj ,  če  hočem .  Kaj  bi  počeli  v  Gaboroneju  kot  brezposeln  univerzitetni  profesor ,  ra ?  Bi  šli  nazaj  v  svojo  vas ?  Krave  past ?

Opazila  je ,  da  so  njene  besede  učinkovale  kot  udarci  s  sekiro .  Izsiljevanje ,  je  pomislila .  To  čuti  izsiljevalec ,  ko  ima  žrtev  pred  nogami .  Popolno  premoč .

Dihal  je  neenakomerno ,  sunkovito ,  lovil  je  sapo  kot  astmatik .

Vajencu  je  odleglo ,  ko  je  dobil  nove  dolžnosti ,  in  široko  se  je  nasmehnil  otrokoma .  Še  bolj  je  len  kot  njegov  kolega ,  je  pomislil  gospod  J.  L.  B.  Matekoni .  Bil  bi  boljša  varuška  kot  pa  mehanik .

Devetnajsto  poglavje

Gospod  J.  L.  B.  Matekoni  se  je  namrščil .  Bila  je  histerična ,  ko  sem  prišel .  Začela  je  kričati  na  paznike .  Zame  je  bilo  to  silno  neprijetno .  Rekli  so  mi :  ' Prosimo ,  obrzdajte  svojo  ženo  in  ji  povejte ,  naj  drži  jezik  za  zobmi . '  Dvakrat  sem  jim  moral  povedati ,  da  ni  moja  žena .

Mislim ,  da  ji  je  to  jasno ,  je  rekel  gospod  J.  L.  B.  Matekoni .  Kričala  je ,  ker  je  bila  tako  besna .  Rekla  je ,  da  bi  moral  biti  zaprt  nekdo  drug ,  ne  ona .  Kdo  ve  zakaj  je  omenila  tvoje  ime .

Sprva  ni  rekel  nič .  Samo  gledal  je  najprej  njo ,  potem  pa  mene .  Nato  je  stekel  stran  od  kolibe .  Vendar  ni  tekel  nazaj  proti  hiši ,  pač  pa  v  nasprotno  smer ,  v  puščo .

Tako  sva  se  odločila ,  da  bova  pokopala  njegovo  truplo  in  rekla ,  da  ničesar  ne  veva .  Vedel  sem ,  da  so  blizu  termitnjaki  pušča  jih  je  polna  in  da  je  to  dober  kraj ,  če  se  hočeš  znebiti  trupla .  Zlahka  sem  eno  našel  in  imel  sem  srečo .  Mravljinčar  je  naredil  veliko  luknjo  ob  strani  ene  od  gomil ;  samo  malo  sem  jo  povečal  in  potem  porinil  truplo  vanjo .  Nato  sem  jo  zadelal  s  kamni  in  zemljo ,  okolico  pa  pomedel  z  vejo  trnovega  drevesa .  Mislim ,  da  sem  skril  vse  sledove  tistega ,  kar  se  je  zgodilo ,  ker  slednik ,  ki  so  ga  najeli ,  ni  ničesar  odkril .  Poleg  tega  pa  je  naslednji  dan  padal  dež  in  dokončno  zabrisal  vse  sledi .

Ženska  je  vzdihnila .  Ja ,  že  kar  nekaj  časa .  Veliko  ljudi  trpi .

Ma  Ramotswe  je  ni  nameravala  spraviti  v  zadrego .  Njeno  vprašanje  ni  bilo  obtožujoče  in  poskušala  jo  je  pomiriti .  Nisem  mislila  tega ,  ji  je  zagotovila .  Mislila  sem  na  staro  Afriko ,  kjer  ni  bilo  toliko  ljudi  brez  dela .  Ljudje  so  imeli  vsak  svoje  mesto .  Spadali  so  v  svojo  vas ,  v  svojo  družino .  Imeli  so  svojo  zemljo .  Zdaj  pa  se  je  to  spremenilo  in  marsikdo  nima  ničesar  drugega  kot  barako  na  robu  mesta .  Meni  ta  Afrika  ni  všeč .

Lahko  končate  iskanje  njegove  matere ,  je  rekla .  Rada  bi  se  samo  poslovila  od  sina .  Ljudje ,  ki  so  izgubili  svojca ,  so  pogosto  takšni .  V  njihovem  srcu  ni  želje  po  maščevanju ,  samo  vedeli  bi  radi .  Samo  to .

Izdala  Mladinska  knjiga  Založba ,  d. d. ,  Ljubljana ,  2005
