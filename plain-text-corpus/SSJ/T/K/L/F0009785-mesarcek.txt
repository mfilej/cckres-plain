 
Srečal  sem  Joeja  ki  je  prihajal  prek  Diamonda  in  rekel  mi  je  pazi  se  Francie ,  Nugentovka  je  na  bojnem  pohodu .  Bila  je  v  naši  hiši ,  tudi  k  vam  bo  prišla .  In  res ,  zgoraj  sem  ležal  v  postelji  ko  je  potrkalo  na  vrata .  Slišal  sem  lahko  mamino  popevanje  in  podrsavanje  njenih  natikačev  po  linoleju .  Ja  dober  dan  gospa  Nugent  stopite  naprej ,  ampak  Nugentovka  ni  bila  razpoložena  za  ja  dober  dan  stopite  naprej  in  take  zadeve .  Mami  je  začela  govoriti  o  stripih  in  o  vsej  zadevi  in  slišal  sem  kako  mami  govori  ja  ja  vem  bom  seveda !  in  samo  čakal  sem  kdaj  se  po  pripodila  gor  po  stopnicah  in  me  zagrabila  za  uho  in  me  odvlekla  pred  Nugentovko ,  in  to  bi  tudi  storila  če  ne  bi  Nugentovka  začela  govoriti  o  prašičih .  Rekla  je  da  je  našo  bažo  poznala  že  dolgo  preden  je  šla  v  Anglijo  in  da  bi  lahko  vedela  da  svojega  sina  ne  sme  pustiti  blizu  meni  podobnim ,  kaj  pa  naj  človek  pričakuje  od  hiše  kjer  ni  očeta  nikoli  doma  ko  se  vlači  po  gostilnah  od  jutra  do  večera  nič  boljši  ni  kot  prašič .  Da  ne  boste  mislili  da  ne  vemo  kaj  se  dogaja  v  tej  hiši ,  o  čisto  dobro  vemo !  Nič  čudnega  ni  da  je  fant  tak  kot  je  kako  pa  naj  bi  bil  drugačen ,  ko  pa  se  po  ves  božji  dan  podi  po  cesti  obleke  kar  visijo  z  njega  saj  ne  stane  ne  vem  koliko  da  otroka  oblečeš  za  božjo  voljo  saj  ni  on  kriv ,  ampak  če  ga  še  kdaj  vidim  blizu  Philipa  bo  pa  hudič .  Hudič  bo  vam  povem  to  si  zapomnite !

Potem  se  je  mami  postavila  na  mojo  stran  in  zadnje  kar  sem  slišal  je  bila  Nugentovka  ki  je  šla  po  potki  za  hišo  in  vpila  nazaj  Prašiči  –  pa  saj  to  vse  mesto  ve !

Planil  je  in  zaril  skozenj  svoj  škorenj ,  steklo  se  je  razletelo  vsepovsod .  Ga  bom  že  popravil  je  rekel ,  ga  bom  že  popravil  tega  kurca  kot  se  spodobi .

Te  presnete  cestnine ,  sem  rekel ,  to  ni  prav  ljudje  božji .  Ko  sem  jo  znova  pogledal  je  imela  v  očesu  solzo  ampak  ni  me  hotela  prositi  naj  jo  izpustim .  Ko  sem  to  videl  sem  izpustil  njen  rokav  in  se  nasmehnil .  Prav ,  sem  rekel ,  povem  vama  kako  se  zmenimo ,  tokrat  vaju  bom  spustil  ampak  zapomnita  si  za  naprej  –  vnaprej  preverita  ali  imata  pripravljen  denar  za  prašičjo  cestnino .  Stal  sem  na  potki  in  strmel  vanju ,  hodila  je  hitreje  kot  Philip ,  skušala  si  je  popraviti  limono  obenem  pa  mu  je  govorila  naj  stopi  hitreje .  Ko  sta  šla  mimo  kina  sem  zavpil ,  jaz  se  ne  zafrkavam  gospa  Nooge ,  ampak  ne  vem  ali  me  je  slišala  ali  ne .  Zadnje  kar  sem  videl  je  bil  Philip  ki  se  je  obrnil  da  bi  pogledal  nazaj ,  ampak  ga  je  potegnila  za  sabo  naprej .

Šel  sem  v  trgovino .  Rezalnik  za  slanino  je  cvilil  in  prodajalka  je  oblizovala  svinčnik  in  z  njim  dirkala  gor  in  dol  po  majavem  stolpiču  številk  na  hrbtni  strani  papirnate  vrečke .  Ženske  so  stale  pri  koruznih  kosmičih  in  govorile  kako  so  stvari  postale  silno  drage .  Danes  je  tako  težko  shajati  oh  pa  še  kako ,  ali  veste  koliko  sem  plačala  za  Petrove  čevlje  gori  v  trgovini .  Ko  so  videle  da  prihajam  so  vse  nehale  razpravljati .  Ena  od  njih  je  stopila  nazaj  in  butnila  ob  izložbeno  škatlo .  Lep  pozdrav  gospe ,  sem  rekel ,  in  vse  so  se  v  istem  trenutku  na  petah  zazibale  nazaj .  Kaj  pa  je  zdaj  to  sem  rekel ,  ženska  s  tremi  glavami ?  Ko  sem  to  rekel  je  bilo  takoj  malo  boljše .  Tlink  –  pa  so  se  že  spet  smehljale .  Ah  Francie ,  so  rekle ,  ti  si .  Jaz  sem ,  sem  rekel .  Nagnile  so  se  čisto  nadme  in  mi  s  tihim  skrivnostnim  glasom  rekle ,  kako  je  pa  kaj  tvoja  mama  Francie ?  O  sem  rekel ,  super  je  gori  pri  mehaniku  jo  imajo ,  še  malo  pa  bo  spet  doma .  Tehničnega  ji  bodo  naredili  sem  rekel ,  daj  mi  francoza  Mike !  Ha  ha  so  se  smejale ,  ta  je  pa  dobra .  Ja ,  sem  rekel ,  zdaj  mora  pa  že  res  kmalu  priti  da  bo  napekla  pecivo  za  zabavo  strica  Ala .  Se  pravi  da  pride  domov  stric  Alo !  so  rekle .  Na  božični  večer ,  sem  rekel ,  prav  iz  Londona  pride .  Kdo  bi  si  mislil  je  rekla  gospa  Connolly  z  drobnim  toplim  trepetom ,  pa  bo  dolgo  ostal ?  Dva  tedna ,  sem  rekel .  Dva  tedna ,  je  rekla  in  se  nasmehnila ,  hotel  sem  že  reči  kaj  ali  mi  ne  verjamete  ali  kaj  gospa  Connolly  ampak  raje  nisem ,  dovolj  problemov  sem  imel  že  z  gospo  Nugent  tako  da  ni  bilo  prav  nobene  potrebe  da  bi  se  zdaj  bodel  še  z  gospo  Connolly .  V  Londonu  mu  je  dobro  uspelo  Francie ,  tvojemu  stricu  Alu ,  je  rekla  druga  ženska .  Potem  so  začele  kar  vse .  O  dobro  mu  je  šlo  prav  gotovo  pa  še  kako ,  krasna  služba ,  in  kakšno  srečo  je  imel ,  v  takih  velikih  krajih  kot  je  London  ni  lahko .  Ni  lahko !  je  rekla  gospa  Connolly  in  že  je  katera  druga  začela  govoriti  iste  stvari  spet  še  enkrat  od  začetka .  Bilo  je  kot  oddaja  Zgodovina  strica  Ala .  Ampak  bilo  mi  je  vseeno .  Govoril  sem ,  prav  imate  pa  še  kako  in  take  stvari .  Gospa  Connolly  je  rekla :  Zadnjič  ko  sem  ga  videla  doma  je  nosil  krasen  rdeč  robček  v  žepu  na  prsih  in  čudovito  modro  obleko .

Le  daj  Francie ,  so  rekle .  Čisto  res  mu  bom  sem  rekel .  In  potem  sem  rekel ,  no  gospe  ne  morem  dolgo  ostati  na  žalost  na  pot  se  bo  treba  podati .

Oh  jaz  sem  si  jo  izmislil ,  sem  jim  rekel .  Ampak  seveda  je  Nugentovka  noče  plačati .  Človek  bi  prej  stisnil  vodo  iz  kamna .

Ja  sem  rekel ,  Alo  pride  domov .

Za  božič  praviš .

Ploščo  je  pustila  pri  miru  le  nekaj  časa  potem  pa  je  šla  in  jo  dala  spet  gor .  Kadarkoli  sem  prišel  domov  iz  šole  ali  od  koderkoli ,  je  bila  plošča  na  gramofonu .  In  mami  je  prepevala  v  shrambi .

ȔoOoȔ

Kam  teče  čas  kam  za  božjo  voljo  teče  čas ?

No  kdo ,  vas  vprašam  sploh  še  rabi  West  End  po  taki  predstavi !  Nimam  prav ,  Alo ?

Ne  ne  krasno  je ,  dobro  nas  hraniš  samo  sedi  in  si  odpočij ,  nikar  ne  skrbi  za  nas !

Mami  je  zacvilila  in  vsi  so  začeli  vpiti  živio .

Čas  bo  da  se  spravimo  so  rekli .

Alo  je  medtem  notri  odprl  novo  steklenico  viskija .  Obotavljaje  je  zrl  v  srebrne  drobce  pretrgane  nalepke  v  svoji  roki .  Ati  je  rekel  da  lahko  zaspim  kar  na  kavču  zato  sem  legel  z  zaprtimi  očmi  ampak  dogajalo  se  je  še  preveč  stvari  da  bi  lahko  zaspal ,  stvari  ki  sta  jih  govorila  so  bile  kot  ognjemet .  Sence  so  pogoltnile  sobo .  Samo  še  eno  pesem ,  je  rekel  Alo  pa  kozarček  pred  spanjem  da  zaokrožimo  večer ,  kaj  praviš  Benny ? 

Vprašal  je  mami  ali  avtobus  še  vedno  vozi  z  vogala .  Rekla  je  da  vozi . 

Pogledala  je  ženske  in  dejala :  Kakršnikoli  že  so ,  še  vedno  so  njegovo  meso  in  kri .

Nič  takega  nisem  rekla !  je  rekla  Nugentovka ,  ampak  rekla  je  in  zato  sem  se  oglasil  pri  njihovi  hiši .  Nič  nisem  rekla  kaj  pa  govoriš  to  je  bilo  vse  kar  je  znala  reči  zato  sem  rekel  kaj  si  pa  vi  mislite  gospa  Nugent  da  sem  blesav ?  Slišal  sem  vas .  Prek  Diamonda  sem  šel  ona  in  Philip  pa  sta  prihajala  iz  trgovine .  Philip  je  nosil  pod  vsako  roko  hlebec  ona  pa  je  imela  cekar  s  pisanimi  našitki .  Bil  sem  precej  daleč  od  njiju  ampak  videl  sem  kako  se  je  ustavila  in  me  pokazala  Philipu .  Videl  sem  jo .  Tamle  je !  je  rekla ,  zdaj  pa  ne  bo  več  tako  gobčen  Philip  on  in  njegova  prašičja  cestnina !  Če  bi  vsaj  ostalo  pri  tem  potem  niti  ne  bi  imel  veliko  pripomb  ampak  vsaj  Ala  bi  morala  pustiti  pri  miru .  Samo  konec  sem  ujel  ampak  to  je  bilo  zame  dovolj .  Napol  slepa  je  in  sovraži  ga  že  od  dne  ko  ga  je  vzela !  Kaj  sem  ti  rekla  Philip !

Potem  sem  šel  naokoli  po  hiši  oblečen  kot  Philip .  Hodil  sem  kot  on  in  tako  naprej .  Gospa  Nugent  me  je  poklicala  s  stopnišča  si  to  ti  Philip ?  Rekel  sem  da  sem  in  rekla  mi  je  naj  pridem  dol  na  večerjo .  Prišel  sem  dol  in  pripravila  mi  je  veliko  požrtijo  s  pečeno  slanino  in  z  jajci  in  s  čajem  in  z  vsem  kompletno .  Kaj  pa  si  počenjal  zgoraj  Philip  moj  dragi ,  je  rekla .  O ,  igral  sem  se  s  svojim  domačim  kemijskim  laboratorijem  mami  sem  rekel .  Upam  da  ne  delaš  kakšnih  bombic  s  smrdljivcem ,  je  rekla .  Oh  ne  mami ,  sem  rekel  tega  pa  že  ne  bi  naredil  –  to  je  poredno !  Gospod  Nugent  si  je  potegnil  očala  niže  in  me  pogledal  prek  časopisa .  Tako  je  sine  prav  zares .  Me  veseli  da  te  slišim  kako  to  praviš .  Bil  sem  ves  blažen  ko  mi  je  gospod  Nooge  to  rekel .  Ko  sem  ga  potem  še  enkrat  pogledal  je  že  naprej  bral  časopis .

Zelo  dobro .  Ampak  dajmo  Philip ,  gotovo  se  lahko  še  bolj  potrudiš .

Odlično  Philip ,  sem  zavpil  uspelo  ti  je !  Lopnil  sem  ga  po  hrbtu  in  vsi  smo  se  postavili  okoli  njegovega  izdelka  in  ga  občudovali .  Izgledal  je  kot  raketa  ki  se  je  ravnokar  vrnila  iz  vesolja ,  čakali  smo  samo  da  bo  majhen  rjav  astronavt  odprl  vrata  ob  strani  in  nam  pomahal  in  sestopil .  Philip ,  sem  rekel ,  čestitam !  Prav  žarel  sem  od  ponosa  nad  Philipovim  uspehom .  Kar  verjeti  nisem  mogel  da  je  tega  sposoben .  Tudi  Philip  je  bil  ponosen  kot  pav .  Obrnil  sem  se  proti  razredu .  Fantje ,  sem  rekel  kdo  je  najboljši  pujs  na  vsej  prašičji  šoli ?  Mi  lahko  poveste ?  Philip ,  so  brez  obotavljanja  vsi  zavpili  v  en  glas .  Hip  hip  hura .  Klap  klap  kar  streha  se  je  dvigovala  od  ploskanja .  Zelo  dobro  pomirite  se  zdaj ,  sem  dejal .  Zdaj  je  čas ,  da  se  izkaže  tudi  gospa  Nugent .  Se  lahko  pokaka  tako  dobro  kot  njen  sinko  Philip ?  Kmalu  bomo  videli !  Ste  pripravljeni  gospa  Nugent ?  Čakal  sem  da  reče  ja  Francis  sem ,  potem  pa  spodreca  svojo  domačo  haljo  in  nakremži  svoj  rdeči  obraz  da  bi  premagala  Philipa ,  ampak  na  žalost  se  je  zgodilo  nekaj  čisto  drugega .

Pribrzela  sva  mimo  samostanske  šole .  Zunaj  je  bilo  nekaj  fantov  iz  šole  ki  so  nabijali  žogo  v  zid .  Pomahal  sem  jim  skozi  okno  in  nekaj  trenutkov  so  mi  mahali  nazaj ,  dokler  niso  ugotovili  da  sem  to  jaz .  Potem  pa  so  samo  pograbili  žogo  kot  da  jim  jo  bom  ukradel  ali  kaj .  Še  enkrat  sem  jim  pomahal  ampak  so  se  pretvarjali  da  me  ne  vidijo .  Niso  bili  ravno  pretirano  navdušeni  nad  mano  odkar  sem  nekoč  igral  v  šolski  ekipi  ki  je  igrala  proti  Carricku .  O  poglej  si  ga  no ,  je  rekel  ravnatelj  ti  si  pa  žilav  majhen  kozliček  ti  boš  dobro  krilo .  Videl  sem  te ,  naokrog  znaš  švigati  kot  zajec  kadar  hočeš .  Dal  sem  celo  dva  gola ,  ne  vem  kaj  so  se  imeli  pritoževati .  Ampak  v  drugi  ekipi  je  igral  neki  visok  težak .  Nekje  na  polovici  igre  mi  je  rekel ,  prav  ti  prebrisani  jebač  mali  zdaj  jih  boš  pa  fasal  in  mi  je  spodnesel  noge ,  nič  nisem  naredil  je  rekel  sodniku  in  se  je  izmazal  brez  kazni .  Bil  sem  čisto  skrivenčen  od  bolečine  in  dobrih  dvajset  minut  sem  šepal  naokoli ,  če  bi  me  človek  pogledal  bi  si  mislil  ubogi  Francie  Brady  ta  ne  bo  nikoli  več  igral .  Tudi  on  je  moral  misliti  tako  ker  se  je  naslednjič  ko  sem  dobil  žogo  sprehodil  do  mene  kot  da  mi  jo  bo  kar  pobral  izpod  nog .  No  saj  bi  mi  jo  tudi  lahko  če  bi  mi  jo  hotel  zaradi  mene  bi  lahko  naredil  kar  bi  se  mu  zljubilo ,  mene  je  zanimalo  samo  to  kako  mu  bom  vrnil  kar  je  naredil  on  meni  in  ko  je  prišel  do  mene  sem  vzel  z  nogo  zalet  in  bum  tresk  direktno  med  tiste  njegove  hodulje  zložil  se  je  kot  žakelj  krompirja  uf  uf  in  tako  dalje .  Tik  preden  je  prišel  zraven  sodnik  mi  ga  je  uspelo  še  enkrat  nabiti  v  rit  z  žebljički  na  podplatu .  To  sem  hotel  ponoviti  še  enkrat  ampak  sodnik  si  je  že  zapisal  moje  ime  in  me  poslal  z  igrišča .  Ravnatelj  je  besnel  nad  mano  in  sploh  ni  hotel  poslušati  moje  plati  zgodbe  tako  da  sem  po  tistem  rekel  samo  še  jebite  se  in  vi  in  vaš  nogomet .  Ampak  mislim  da  me  tako  ali  tako  niso  hoteli  imeti  v  ekipi .  Bi  rekel  da  je  bil  tisti  veliki  pizdun  iz  Carricka  vesel  ko  je  slišal  za  to .  Bil  je  tako  velik  da  si  se  mu  skoraj  lahko  zapodil  med  nogami .  Se  pravi  preden  sem  mu  odbrcnil  jajca . 

Kaj  si  rekel ,  je  rekel  Balonček  tudi  to  mu  ni  bilo  všeč .

Potem  me  je  Balonček  oplazil  po  obrazu  in  videl  sem  zvezde .  To  ni  še  nič  proti  tistemu  kar  te  še  čaka  je  rekel .  Bil  sem  vesel  da  je  to  storil .  Želel  sem  da  bi  me  dobro  premikastil .

No  prav ,  sem  rekel  pa  naj  bo  po  tvoje  in  tresk  ob  rob  umivalnika  da  se  mu  je  glavica  skotalila  v  odtok  kar  obležala  je  tam  in  gledala  navzgor ,  glu  glu .  V  želodcu  mi  je  zijala  velika  luknja  ker  sem  vedel  da  je  Joe  zdaj  gotovo  že  izvedel  za  Nugentove .  Pustil  sem  ga  na  cedilu .  Zdaj  nisem  imel  nikogar  več  to  je  bilo  gotovo  in  za  vse  sem  si  bil  kriv  sam .  Ničesar  mu  ne  bom  imel  očitati  če  mi  ne  bo  pisal  zakaj  pa  naj  bi  mi  pisal  po  vsem  kar  sem  mu  storil ?  Prelomil  sem  obljubo  in  to  je  bilo  vse .  Skušal  sem  se  lotiti  svojih  zapestij  z  nazobčanim  robom  kipca .  Ponekod  mi  je  celo  malo  uspelo  ampak  ni  bilo  od  tega  nobene  škode ,  to  bi  lahko  počenjal  še  sto  let  kakor  je  počasi  napredovalo .  In  potem  ti  pride  zraven  neki  kmetavzar  glej  no ,  sama  glava  in  rit  sta  ga .  Kaj  pa  počenjaš  o  moj  bog  našega  Gospoda  je  strl  če  te  vidi  kakšen  duhovnik  te  bo  ubil !  Pogledal  sem  ga  s  kipcem  v  roki .  Kipec  je  imel  okoli  vratu ,  tam  kjer  sem  se  rezal  z  njim  majhen  rdeč  elizabetinski  rob .  Še  nikoli  nisem  videl  ničesar  kar  bi  bilo  podobno  tistemu  kmetavzarju .  Velik  čop  las  mu  je  štrlel  pokonci  dva  čopka  pa  kot  kazalca  na  vsaki  strani  glave .  Au  v  groznih  težavah  boš  je  rekel .  Hlače  kot  bi  jih  snel  s  kakšnega  strašila  so  se  mu  končevale  pri  gležnjih  stal  pa  je  zgrbljen  s  koščeno  ritjo  v  zrak  kot  da  nosi  na  hrbtu  neviden  žakelj  krompirja .  Ne  bi  rad  bil  v  tvoji  koži  je  rekel  še  enkrat  ampak  bil  sem  ga  že  sit  tako  da  sem  zamahnil  proti  njemu  z  ostankom  kipa  in  že  jo  je  ucvrl  bled  kot  stena  skoraj  se  je  kar  odbijal  od  tal .  Potem  sem  odvrgel  brezglavega  bebca  v  smetnjak  in  legel  na  posteljo .

Ja  bi ,  je  rekel  Philip  potem  pa :  kaj  pa  ti  Joseph ?

Ponoči  sem  samo  poležaval  in  koval  načrte  in  zarote  za  takrat  ko  bom  prišel  ven .  Težko  je  bilo  karkoli  skovati  z  vsemi  tistimi  kmetavzarji  okoli  mene .  Čim  so  ugasnile  luči  je  bilo  samo  hrrrrr  hrrrrr .  Nehajte  dihati  prasice !  bi  jim  najraje  rekel ,  ampak  človek  nikoli  ne  ve  kdaj  tam  spodaj  preži  Balonček  s  svojo  baterijo .  Naredil  bom  splav  to  bo  prvo  kar  bom  naredil  in  ga  poslal  navzdol  po  reki .  Pa  bova  šla  kdo  ve  kje  bova  končala ?  Hiša  na  drevesu  kaj  pa  to ?  Tudi  ta  je  dobra .  Joe  bo  zgoraj  korakal  gor  in  dol  in  stražil  bum  s  svojo  vinčesterko  Crknite  pasji  sinovi !  Poleg  stare  železnice  je  stalo  skladišče  tam  bi  si  lahko  postavila  pravi  fašistični  štab .  Vse  te  ideje  so  se  mi  kar  trgale  po  glavi ,  bilo  je  še  huje  kot  iskre  v  peči  v  kurilnici .  Komaj  sem  eno  idejo  napol  domislil  takoj  je  prikorakala  mimo  nova ,  ne  jaz  sem  boljša  ideja  kakšna  se  ti  zdim  jaz ,  je  rekla .  Samo  ena  stvar  je  bila  sigurna  še  veliko  vode  bo  preteklo  preden  bom  spet  kdaj  nadlegoval  Philipa  Nugenta .  Bil  sem  vesel  da  je  Joe  vzel  zlato  ribico .  S  tem  je  vse  počistil  in  zdaj  bomo  lahko  začeli  spet  vse  skupaj  na  novo .  Philip  bo  lahko  živel  svoje  življenje  midva  pa  svojega .  Vse  lepe  stvari  tega  sveta  motil  sem  se  o  njih .  One  pomenijo  vse .  One  so  edine  stvari  ki  karkoli  pomenijo .  Tako  sem  mislil  zdaj .  Zaspal  sem  in  sanjal  da  sem  bil  Ptič  ki  plava  v  višavah  da  drsim  nad  s  snegom  prekritimi  gorami  Zime . 

Potem  se  je  nagnil  nazaj  in  prekrižal  roke  s  čikom  v  kotičku  ust .  Z  nogo  je  tolkel  po  tleh  in  čakal  da  bom  kaj  rekel .  Po  kmečko  sem  si  pljunil  v  roko .  Za  božjo  voljo !  sem  rekel  ni  veliko  mož  ki  bi  lahko  rekli  kaj  takega !  Pri  vas  doma  je  bil !  Strmel  je  vame  ves  ponosen  kot  pes  z  dvema  kurcema .

Se  vidiva  tukaj  jutri ,  je  rekel  in  pomislil  sem ,  če  ni  slučajno  tudi  on  nazadnje  še  en  Lulček .  Ampak  vedel  sem  da  ni .  On  je  hotel  samo  da  bi  mu  na  koleno  sedel  kak  angleški  policaj  da  bi  ga  lahko  ustrelil  v  glavo .  Jezus ,  je  zavpil ,  duhovnik  gre  ulezi  se  ulezi  se  in  oba  sva  planila  na  tla .  Ko  sem  ga  pogledal  je  imel  roke  čisto  omotane  okoli  glave  kot  hobotnica .  Slišal  si  lahko  samo  momljanje  mubl  bumbl  o  ja  prav  zares  in  škripanje  usnjenih  čevljev  ki  so  šli  mimo .  O  ja ,  sem  jih  slišal  govoriti ,  gotovo  je  čisto  sam  prišel  do  državnega  finala !  V  redu  je ,  sem  rekel  so  že  mimo .  Prasice ,  je  rekel  in  pokukal  skozi  režo  med  vrati ,  če  me  ujamejo  tukaj  sem  oplel !

In  ko  je  napočil  ta  trenutek ,  je  rekla :  Veste  kaj  je  naredil ?  Prosil  me  je  če  bi  bila  njegova  mama .  Rekel  je  da  bi  dal  vse  za  to  da  ne  bi  bil  več  prašič .  To  vam  je  storil  gospa  Brady .  Zato  je  prišel  v  našo  hišo !  Njena  dojka  me  je  spet  dušila ,  mlačna  mi  je  rinila  v  grlo .  Mislim  da  sem  ga  najprej  udaril  padel  je  nazaj  in  slišal  sem  ga  kako  je  zavpil  Ne  tepi  me  Francie  ljubim  te !

In  potem  se  je  pod  vrati  prikotalil  čik .  Ne  vem  koliko  sem  jih  pokadil  tam  notri .  Mogoče  na  stotine .  Odprla  so  se  vrata  in  v  svetlobi  je  stal  Balonček  ampak  ni  bil  tak  kot  ponavadi  vlekel  se  je  za  rokave  in  gledal  proč  ko  je  govoril  z  mano .  Tega  ni  delal  ravno  pogosto .  No  dečko  moj  dragi  si  se  zdaj  pripravljen  kaj  lepše  obnašati ?  je  rekel .

In  že  je  odšel  naprej  s  sklonjeno  glavo .  Čakal  sem  da  bi  videl  kaj  bo  storil  in  zares  je  odšel  komaj  kakih  petdeset  metrov  naprej  potem  pa  se  je  ustavil  in  pogledal  nazaj .  Samo  stal  sem  z  nogami  narazen  kot  Kirk  Douglas .  Videl  je  da  mu  vračam  pogled  in  kaj  se  je  zgodilo ,  izpustil  je  kolo  da  mu  je  zgrmelo  na  cesto .  Nisem  se  zganil  samo  stal  sem  in  ga  gledal  kako  se  je  trudil  da  bi  ga  pobral .  Ni  mu  ravno  uspevalo  ker  je  vedel  da  ga  gledam .  Potem  se  mu  je  nakupovalna  torba  na  prtljažniku  zrahljala  in  nekaj  je  padlo  iz  nje ,  mislim  da  je  bil  krompir .  In  kaj  je  storil  on  hkrati  je  skušal  pobrati  še  krompir .  Bil  je  prava  karikatura  z  eno  roko  je  držal  krmilo  z  drugo  pa  krompirje .  Iz  dlani  sem  pred  usti  naredil  trobljo :  Pa  nikar  pozabiti  na  teleta !  sem  rekel  in  že  se  je  pobral  s  svojim  krompirjem  še  nekaj  mu  jih  je  padlo  in  se  odkotalilo  v  jarek . 

Vedel  sem  zakaj  to  počenja ,  slišal  jih  je  kako  po  straniščih  govorijo  Brady  bo  premlatil  učitelja .  Ne  vem  kako  so  si  to  vtepli  v  glavo ,  sem  pa  ja  imel  kaj  pametnejšega  početi  kot  pretepati  stare  betežne  učitelje  z  viskijevimi  nosovi  in  rokami  ki  se  nočejo  nehati  tresti  tako  da  sem  si  mislil  da  bi  bilo  mogoče  najbolje  če  šolo  čisto  pustim .  Vsem  je  nenadoma  strašno  prirasel  k  srcu  ta  možakar  Leddy .  Ati  me  je  pogledal  in  rekel :  Ali  bo  šola  ali  pa  Leddy !  Bolje  bo  če  se  boš  že  enkrat  odločil !

Leddy  je  bil  mesar  ki  je  imel  tudi  klavnico .  Pri  njem  je  bilo  vedno  delo  ki  pa  ga  ni  nihče  maral .  K  vragu  z  Leddyjem  in  njegovimi  prašiči ,  sem  rekel .  Za  take  kot  si  ti  je  to  čisto  dovolj  dobro ,  je  rekel  ati ,  samo  poležavaš  tukaj  vsa  jutra  dneve  in  noči !  in  godrnjaje  odšel  k  Stolpu .

Joe  je  rekel :  Nikar  Francie .  Ne  delaj  težav .

Kaj  si  naredil  moji  sestri ,  je  rekel  Buttsy .  Njeni  živci  že  vse  od  takrat  niso  več  tako  kot  prej .

Hotel  sem  že  ampak  potem  sem  si  rekel  saj  nima  smisla  saj  nima  nobenega  kurčevega  smisla  kar  pustil  sem  ga  tam  prosim  Francie  in  Buttsy  se  je  plazil  po  tleh  uh !  uh !  pomagajte  ja  seveda  pa  kaj  še .

Rekel  sem :  Ne  bom  te  ati .  Nikoli  te  ne  bom  zapustil .

In  kaj  se  je  še  spremenilo  odkar  sem  začel  delati  za  Leddyja ,  mesto  se  je .

O  Alo ,  sem  rekel .  Sploh  nisem  opazil  kdaj  so  vsi  odšli .  Odšli  so  ne  da  bi  se  poslovili .  Ozrl  sem  se  naokoli  ampak  tudi  atija  ni  bilo  več .  Na  potici  na  klavirju  so  bile  muhe .

Začutil  sem  kako  se  me  je  dotaknila  mrzla  roka .  Bila  je  tako  mrzla  kot  atijevo  čelo .  Po  sobi  so  se  plazili  vsi  mogoči  glasovi  kot  oblački  dima . 

Zdirjal  sem  ampak  ni  prav  nič  pomagalo .  No  Francis ,  pa  je  bila  še  ena  igla  v  rit ,  zdaj  je  morala  biti  pa  velika  igla  kajti  rekel  sem  lahko  samo  mm  mm  ko  so  me  nosili  po  stopnicah .

Ozrl  sem  se  navzdol  in  zagledal  gospo  Connolly .  Gledala  me  je  kako  sem  bingljal  sem  ter  tja  in  se  smehljala  s  prekrižanimi  rokami .  Pridi  no  dol  izmotaj  se  iz  tega ,  je  rekla  zato  sem  prišel  dol .  Drugi  dve  ženski  sta  me  gledali  z  zadnjega  konca  trgovine .  Kako  si  kaj  danes  Francie  je  rekla  gospa  Connolly .

O !  sta  osupnili  ženski .

Oprosti  mi  prosim  sem  hotel  reči ,  ja  ati ,  ampak  že  spet  sem  bingljal  za  pete  in  pred  mano  je  stal  Rimljan  z  mečem ,  kdo  je  bil ,  nihče  drug  kot  Leddy  odfrcnil  je  čik  svoje  cigarete  in  mi  nekaj  rekel  ampak  nisem  razumel  kaj ,  potem  pa  je  samo  dvignil  svoj  meč  in  ga  spustil  in  me  presekal  na  dve  polovici . 

Nekaj  časa  sem  bil  ves  omamljen  natlačen  z  ježevimi  bodicami  ampak  tablete  so  mi  morale  pomagati  kajti  nekega  dne  sem  zagledal  tistega  tipa  v  parku  in  sem  šel  za  njim .  Hej ,  sem  se  zadrl ,  ti  pizda !  Šel  je  kar  naprej ,  ni  me  slišal  in  zelo  hitro  je  izginil  za  kuhinjo .  Ampak  jaz  sem  šel  naokoli  in  kako  je  bil  presenečen  ko  me  je  zagledal  pred  sabo .  Ti  bom  jaz  že  dal  luknje  v  glavo  jebemti  ti  kurba !  sem  rekel .  Samo  strašil  sem  ga ,  nič  mu  nisem  hotel  narediti ,  ampak  kaj  je  naredil  on  začel  je  z  vsem  tistih  sranjem  o  Cavancih .  Prav  vsak  od  njih  je  rekel  bi  ti  dal  tudi  zadnji  belič  iz  svojega  žepa .  Najboljši  ljudje  kar  jih  je  kdaj  hodilo  po  tej  bolnici  so  iz  Cavana !  Potem  me  je  pogledal  s  svojimi  velikimi  očmi  saj  me  ne  boš  natepel  kajne  da  me  ne  boš ?  Saj  ga  nisem .  Nič  mu  nisem  hotel  narediti  šel  sem  plest  koše  in  slikat  slike  to  so  mi  zdaj  naložili .  Samo  kaj  sem  naredil ,  ne  vem  ali  bi  lahko  temu  rekli  koši  ali  ne .  Kakšen  dober  koš  je  rekel  tip  zraven  mene ,  niti  lasu  ni  imel  na  glavi .  In  potem  je  kot  strela  z  jasnega  začel  govoriti  o  ženskah .  Kaj  delajo ,  je  rekel  peljejo  te  po  dolgi  potki  po  parku  in  zadaj  za  drevo .  Potem  ti  rečejo  se  spomniš  kako  je  bilo  tistega  dne  ko  si  me  poklical  po  telefonu  in  sem  se  smejala  in  ti  si  se  smejal  in  potem  se  je  mama  smejala  in  vsi  smo  se  smejali .  Kakšen  lep  dan  je  to  bil !  Take  so  ti  ženske !

In  kar  stale  so  tam ,  tri  glave  so  ubrano  kimale .

Ne  vem  kolikokrat  sem  šel  okoli  po  hiši  tako  mi  je  bilo  všeč  kako  je  dišalo  po  loščilu .  Pa  še  rože  in  vse  to  nad  kaminom .  Tudi  v  pomivalnem  koritu  sem  se  lahko  kar  gledal .  Hu - ho  sem  si  mislil ,  bo  pa  še  dolgo  trajalo  preden  bodo  spet  kakšni  slaniki  v  tem  koritu !  Tako  gospod !  Veliko  sprememb  bo  poslej  tukaj  naokoli !

Lastnik  je  imel  roke  razširjene  na  pultu  in  je  strmel  vame :  No ,  boš  probal  še  enkrat  ali  kaj ?

Priprla  je  eno  oko .  Misliš  da  ne  bo ?

Še  dobro  da  se  je  prikazal  kajti  ko  sem  pogledal  ven  se  je  začenjalo  že  temniti ,  jebemti  boga  sem  rekel  čas  bo  da  grem .  Kmet  je  zijal  vame  in  vanjo  z  na  stežaj  odprtimi  usti .  Srečno  gospa  sem  rekel ,  vse  kar  se  je  dalo  slišati  je  bilo  ja  seveda  sem  ga  zvrnila  en  glažek  tega  mi  pa  niti  ti  niti  Pleško  Hruščov  niti  kdorkoli  drug  ne  more  preprečiti !

Potem  sem  rekel :  To  je  ta  kraj !  To  je  to !

Ne ,  je  rekel ,  tega  mesta  sploh  ne  poznam  samo  poslovno  sem  tukaj .

Poznal  sem  Toma  Moora  ki  je  delal  v  kokošnjaku  ampak  vedel  sem  da  ne  govori  o  njem .  Ampak  še  vedno  lahko  rečem  da  ga  poznam .  Poznam ,  sem  rekel .

Sedel  sem  na  robu  stola  in  čakal  na  priložnost  da  bi  ji  lahko  omenil  kako  je  ati  pel  zanjo .  Čisto  sem  pozabil  na  svoj  čaj  tako  sem  čakal .  Potem  mi  je  rekla ,  nekaj  morate  videti  mladi  mož  mojo  zbirko  fotografij .  Imam  slike  skoraj  vseh  ki  so  kdaj  prebili  noč  pod  to  streho .  Ne  vem  koliko  slik  je  imela ,  mogoče  tisoč .  Vsi  tisti  fantje  z  obledelimi  rjavimi  obrazi  in  širokimi  hlačami .  Sede  poleg  senenih  kopic  z  dekleti .  Z  zasenčenimi  očmi  zroči  proti  morju .  Pa  pikniki .  Brskal  sem  po  njih  ampak  nisem  mogel  najti  atija  in  mami .

O ,  je  rekel  kaj  pa  bi  lahko  bilo  takega ?

Usekal  sem  se  po  stegnu  z  zvito  pesmarico :  Joe !  Kje  si  Joe  dragi ?  Tukaj  sem !  Sedlo  gor !  Odjahala  bova !

Jaz  sem  rekel  samo :  Joeja  iščem ,  mi  lahko  pomagate  prosim ?

Ko  stopiš  čisto  k  meni 

Potem  sem  imel  dovolj  petja ,  jebeš  to ,  sem  rekel ,  kurčevo  petje .  Odšel  sem  v  lokalček  a  ti  si ,  je  rekel  kaj  bi  pa  rad  rekel  sem  klobase  slanino  fižol  pomfri  jajca  vse  to .  Žal  zapiramo  žal  ampak  zdaj  moramo  zapreti .  Kupil  sem  si  vrečko  čipsa  in  odšel  ven  v  skrivališče .  Probaval  sem  si  očistiti  suknjič  s  šamponom  ampak  ni  nič  pomagalo  porabil  sem  pol  steklenice  ampak  je  bilo  samo  še  slabše  potem  sem  zaspal .

Še  nikoli  nisem  videl  da  bi  bilo  naše  mesto  tako  lepo .  Izgledalo  je  kot  najsvetlejše ,  najsrečnejše  mesto  na  svetu .

Dober  dan  dobri  človek .  Kakšno  lepo  vreme  imamo .  Kaj  ste  naročili ?  Dva  funta  stegna ?

Ampak  čim  sem  to  rekel  sem  se  počutil  neumno  in  skušal  sem  se  domisliti  česa  čisto  drugega  kar  bi  lahko  rekel  ampak  se  nisem  mogel  spomniti  ničesar ,  tako  da  sem  samo  vtaknil  sladkarije  v  žep  in  odšel  ven  zvonček  cin  cin  in  vrata  za  mano  so  se  zaprla .  Mary  se  je  držala  prav  tako  kot  mami  kadar  je  sedela  in  strmela  v  pepel ,  hecen  je  bil  tisti  obraz  počasi  je  preraščal  tistega  prejšnjega  dokler  nisi  nekega  dne  pogledal  in  človeka  ki  si  ga  poznal  sploh  ni  bilo  več .  Namesto  njega  je  bil  tam  samo  še  napol  duh  ki  je  znal  povedati  samo  eno :  Vse  lepe  stvari  na  tem  svetu  so  laž .  Na  koncu  koncev  so  brez  pomena . 

To  me  je  čisto  vrglo .  Začel  sem  ga  oponašati  kako  je  to  rekel .  Sedem  različnih  vrst  dreka !  Jebemti  boga !

Ha  ha  je  rekel  in  se  skoraj  zabil  s  kolesom  v  zid .  In  kdo  se  je  potem  pojavil  pod  oknom  nihče  drug  kot  Mickey  Traynor  in  McCooey  čudodelnik .  Molim  zate  sinko  je  rekel  McCooey .  Gorettijevo  Marijo  je  imel  naslonjeno  na  dve  bali  sena  na  vozu  rekel  je  da  bo  ob  prikazovanju  krvavela .  Potem  je  rekel ,  slišim  da  je  bil  zadnjih  nekaj  dni  v  mestu  hud  cirkus .  Kako  si  kaj  sinko ,  je  rekel  molim  za  tvojo  nesmrtno  dušo  nič  ne  skrbi .  Skozi  rešetke  sem  videl  kako  Gorettijevka  z  očmi  zavija  proti  nebu  s  staknjenimi  dlanmi .  Poglej  njene  čudovite  oči  je  rekel  McCooey ,  poglej  te  čudovite  svetniške  oči  in  potem  sta  se  pojavila  dva  rdeča  rdeča  rubinčka  krvi  in  se  ji  pocedila  po  belih  licih .  Žalostno  je  McCooey ,  sem  rekel .  Kaj  sinko ,  je  rekel  ta  dolina  solz  v  kateri  smo  vsi  samo  zablodeli  popotniki  ki  iščejo  dom ?  Ne ,  sem  rekel  da  debeli  stari  prasci  kot  si  ti  zmečejo  stran  toliko  paradižnikove  mezge .  O  Jezus  Marija  in  Jožef  je  rekel  Mickey  in  razširil  roke  za  vsak  slučaj  če  bi  omedlel .  Slab  in  pokvarjen  in  hudoben  človek  si  svoji  materi  si  zlomil  srce  niti  na  pogreb  uboge  ženske  nisi  prišel !  Rekel  sem  mu  kaj  za  en  kurc  pa  ti  veš  o  tem  Traynor  kaj  pa  ti  veš  niti  televizorja  nisi  znal  popraviti  kaj  o  čem  pa  zdaj  govoriš ?  Me  slišiš  Traynor ?  Jebi  se !  Jebite  se  in  ti  in  tvoja  hčerka  in  Sveta  Devica !  Tega  nisem  hotel  reči  ampak  tisti  Traynor  me  je  pripravil  to  tega  da  sem  to  rekel  vsa  ulica  me  je  slišala  vsi  so  buljili  vame  in  se  križali  o  Jezus  Marija  in  Jožef  in  potem  so  prišli  not  tisti  bikovski  vratovi  in  me  še  enkrat  nabrcali  in  rekli ,  potem  se  bomo  šli  še  malo  fijakat  bolje  bo  če  boš  začel  počasi  kaj  odpirati  gobec  Brady  drugače  pri  Bogu  da  jih  boš  fasal  kot  si  zaslužiš .  Po  tem  sem  nekako  zaspal  in  slišal  sem  gospo  Connolly  in  vse  kako  zunaj  na  trgu  molijo  zame  rožni  venec .  Pogledal  sem  gor  in  zagledal  Buttsyja  in  Devlina  kako  kukata  noter  skozi  rešetke .  Raje  moli  da  te  obesijo ,  je  rekel  Buttsy  midva  te  bova  obesila  kot  prašiča  kakršen  si .  Najprej  je  bil  ves  pameten  potem  pa  je  začel  vreščati  kaj  si  naredil  moji  sestri  da  ga  je  moral  nazadnje  Devlin  odpeljati .  Rekel  sem  hvala  kurcu  in  bral  Beana ,  enega  od  otrok  sem  zaprosil  da  mi  ga  prinese  iz  Maryjine  trgovine .  General  Jumbo  je  imel  silno  vojsko ,  majhne  robotke ,  upravljal  jih  je  z  zapestno  kontrolno  ploščo  z  gumbki  ki  mu  jo  je  izdelal  prijatelj  Profesor .  Mislil  sem  si :  prav  fino  bi  bilo  imeti  tako  ploščo  ki  bi  upravljala  vse  ljudi  v  mestu .  Naredil  bi  da  bi  vsi  odkorakali  do  reke  potem  pa  klik !  bi  se  vsi  ustavili  čisto  na  bregu .  In  potem  ravno  ko  bi  vsi  rekli :  Fiju  kakšna  sreča  malo  je  manjkalo  pa  bi  šli  vsi  noter ,  Hi - jaa !  bi  pritisnil  na  gumb  –  kar  not  prasice  ajajaj !  pa  cela  banda  v  vodo .

V  belem  mestecu  kjer  sem  živela

na  sredo  pa  grlico  da  bo  govorila

da  od  ljubezni  sem  bridki  konec  storila . 

Kaj  je  to ?  sem  rekel .

Ampak  Klobasa  je  imel  prav ,  obešanja  ni  bilo  več  in  čez  nekaj  tednov  so  me  spet  odpeljali  s  stražmojstrom  sva  sedela  zadaj  in  puf  puf  dol  po  cesti  v  še  eno  hišo  s  stotimi  okni .  Ampak  tokrat  ni  bilo  nobenega  ho - ho  ho - hu  te  bodo  že  naučili  manir  in  takega  nakladanja ,  samo  pogovarjala  sva  se  o  mami  in  atiju  in  o  starih  časih  v  mestu  in  ko  sva  si  na  vratih  rekla  zbogom  mi  je  rekel ,  na  svetu  je  veliko  žalostnih  stvari  Francie  in  tole  je  ena  od  njih .
