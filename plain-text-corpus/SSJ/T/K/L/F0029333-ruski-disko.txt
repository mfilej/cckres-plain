 
Ruski  disko

Odločitev  je  bila  spontana .  Razen  tega  je  bilo  v  Nemčijo  laže  emigrirati  kot  v  Ameriko :  vozovnica  je  stala  samo  96  rubljev  in  za  Vzhodni  Berlin  nisi  potreboval  vize .  S  prijateljem  Mišem  sva  poleti  1990  prispela  na  železniško  postajo  Lichtenberg .  Takrat  je  sprejemanje  novih  državljanov  še  potekalo  na  zelo  demokratičen  način .  Po  predložitvi  rojstnega  lista ,  kjer  je  črno  na  belem  pisalo ,  da  sta  oba  najina  starša  Juda ,  sva  pri  posebej  v  ta  namen  urejeni  zahodnoberlinski  izpostavi  v  četrti  Marienfelde  dobila  potrdilo .  Tam  je  pisalo ,  da  sva  odslej  v  Nemčiji  priznana  kot  državljana  judovskega  porekla .  S  tem  potrdilom  sva  potem  šla  na  policijsko  upravo  na  Alexanderplatz ,  kjer  so  nama  kot  priznanima  Judoma  dali  vzhodnonemški  osebni  dokument .  V  Marienfeldu  in  na  policijski  upravi  Berlin  Mitte  sva  spoznala  veliko  enako  mislečih  Rusov .  Avantgardo  petega  vala  emigracije .

Mi  trije  nad  življenjem  v  domu  nismo  bili  pretirano  navdušeni  in  smo  iskali  alternativno  rešitev .  Prenzlauer  Berg  je  bil  v  tistem  času  insajderska  informacija  za  vse  iskalce  stanovanj ,  tam  čarovnija  družbenega  preobrata  še  ni  čisto  izginila .  Domačini  so  trumoma  bežali  na  Zahod ,  njihova  stanovanja  so  bila  prosta ,  a  so  bila  še  vedno  polna  vseh  mogočih  reči .  Obenem  je  z  Zahoda  v  to  četrt  prihajal  pravi  protival :  pankerji ,  tujci  in  privrženci  Cerkve  matere  božje ,  odpiljenci  in  umetniki  preživetja  vseh  baž .  Zasedli  so  stanovanja ,  modelne  železnice ,  ki  so  jih  prejšnji  stanovalci  pustili  v  stanovanju ,  so  zabrisali  v  smeti ,  potrgali  tapete  in  podrli  stene .  Komunalna  stanovanjska  uprava  je  izgubila  pregled .  Mi  trije  smo  hodili  od  hiše  do  hiše  in  kukali  skozi  okna .  Andrej  je  postal  ponosni  lastnik  dvosobnega  stanovanja  na  Stargader  Straße ,  z  notranjim  straniščem  in  tuškabino .  Miša  je  v  Greifenhagener  Straße  našel  prazno  stanovanje ,  ki  resda  ni  imelo  veceja  in  prhe ,  imelo  pa  je  RFT-jev  glasbeni  stolp  z  velikimi  zvočniki ,  kar  je  tudi  mnogo  bolj  ustrezalo  njegovim  interesom .  Jaz  sem  se  vselil  v  stanovanje  na  Lychener  Straße .  Gospodu  Palastu ,  čigar  ime  je  še  pisalo  na  vratih ,  se  je  zelo  mudilo .  V  stanovanju  je  pustil  tako  rekoč  vse :  sveže  posteljno  perilo ,  termometer  ob  oknu ,  majhen  hladilnik ,  celo  zobna  pasta  je  še  ležala  na  kuhinjski  mizi .  Gospodu  Palastu  bi  se  rad  nekoliko  prepozno  za  vse  to  zahvalil .  Še  posebej  sem  mu  hvaležen  za  doma  narejeni  pretočni  grelnik ,  pravo  čudo  tehnike .

Potem  je  spet  nastopilo  dolgo  obdobje  depresije ,  dokler  ni  odkril  berlinskega  upokojenskega  kabareta  Die  Knallschotten  ( Burkeži )  v  četrti  Weißensee .  Pridružil  se  je  igralski  skupini .  Moj  oče  zdaj  v  novem  programu  z  naslovom  " Ni  razloga  za  potrpljenje "  v  satiri  o  aktualnih  problemih  današnjega  časa ,  " veselo ,  toda  zajedljivo "  igra  vlogo  tujca .  Jaz  ne  zamudim  nobene  predstave  in  mu  vedno  prinesem  rože .

Olga  je  pri  šestnajstih  zaključila  šolanje  in  odletela  v  Leningrad ,  da  bi  se  tam  naučila  kakega  pametnega  poklica .  Nekaj  let  pozneje  se  je  preselila  v  Nemčijo ,  ki  je  resda  strašno  daleč  od  njene  domovine ,  a  Berlin  ji  je  kljub  temu  kar  všeč  . . .

Prišla  je  pomlad ,  dnevi  so  postajali  toplejši .  Sergej  je  dobil  povabilo  iz  Prage .  Njegovo  školjko  naj  bi  postavili  v  spomin  na  množična  posilstva  čeških  žensk ,  ki  so  jih  leta  1968  ob  zasedbi  Češkoslovaške  zagrešili  sovjetski  vojaki .  Sergej  me  je  vprašal ,  ali  bi  bilo  školjko  v  Prago  ceneje  prepeljati  s  tovornjakom  ali  z  vlakom .  Dobila  sva  se  na  čaju ,  nekaj  časa  posedela ,  se  pogovarjala  o  umetnosti  in  se  celo  že  hotela  skupaj  odpeljati  v  Prago .  Potem  pa  do  tega  ni  prišlo .  Čez  dva  tedna  je  Sergej  dobil  odpoved :  iz  finančnih  razlogov  so  hoteli  o  vsem  skupaj  še  enkrat  premisliti .  Doma  sem  nekaj  časa  listal  po  revijah  o  umetnosti ,  potem  pa  spet  nehal  in  se  posvetil  svojemu  vsakdanu .

Prišla  je  jesen ,  dnevi  so  postajali  hladnejši ,  ceste  bolj  prazne .  Brezciljno  sem  hodil  po  mestu  in  v  Weddingu  naenkrat  obstal  pred  igriščem  s  kreativnimi  igrali .  Otroci  so  viseli  na  velikanskem  polžu ,  ki  se  je  bočil  iz  peska .  Kljub  svežemu  oplesku  sem  tako  prepoznal  staro  " Materino  srce " .  Nekaterih  stvari  ne  pozabiš  nikoli .  Školjka  je  bila  kot  polž  na  igrišču  res  čudovita .  Tudi  otroci  so  bili  videti  srečni .  Sergej  je  lahko  bil  zadovoljen  sam  s  sabo  in  svetom .  Z  radostjo  v  duši  sem  šel  domov  in  brundal  predse .

Potem  sta  se  mladoporočenca  odpeljala  proti  Berlinu .  Diano  so  pridržali  na  nemško - poljski  meji .  Izkazalo  se  je ,  da  je  zanjo  zaradi  nekdanjega  ponarejenega  poljskega  potnega  lista  veljala  prepoved  vstopa  v  države  Schengena .  Frank  se  je  moral  sam  odpeljati  naprej .  Vsak  dan  je  klical  na  urad  za  tujce .  Pisal  je  ministrstvu  za  zunanje  zadeve ,  zveznemu  kanclerju ,  ministrici  za  družinske  zadeve  in  vrhovnemu  sodišču .  Po  dveh  mesecih  mu  je  uspelo  nemogoče :  birokratska  mašinerija ,  ki  je  bila  drugače  vedno  nepremagljiva ,  je  popustila  pod  njuno  ljubeznijo ,  prepoved  vstopa  za  Diano  so  razveljavili  in  zdaj  je  spet  v  Berlinu .  Kaj  je  nauk  te  zgodbe ?  Da  je  Goethe  vendarle  imel  prav  in  da  ljubezen  res  premaga  vse  na  svetu .

Plehki  Francozi  sprva  pomislijo ,  da  se  Rusom  meša ,  pozneje  pa  vseeno  klonejo .  Klonejo !  Medtem  ko  možje  pri  mizah  za  poker  skubijo  Arabce ,  ruske  ženske  pri  ruleti  izgubljajo .  Tudi  one  imajo  sistem :  vedno  stavijo  na  eno  barvo ,  in  če  izgubijo ,  vložek  podvojijo .  Kajti  vse  Rusinje  vedo ,  kaj  je  v  svoji  televizijski  oddaji  " Neverjetno ,  a  resnično "  nekoč  povedal  doktor  Kapiza ,  profesor  na  akademiji :  " Črna  lahko  pride  zaporedoma  dobrih  3 - krat ,  nikoli  pa  14 - krat . "  Pri  rdeči  pa  ni  tako  rožnato .

Igralnica  Berlin  je  včasih  videti  kot  izredno  zasedanje  OZN .  Mislim  celo ,  da  je  v  igralnici  zastopanih  mnogo  več  narodov  kot  pri  običajnem  zasedanju  OZN .  Za  vsako  mizo  potekajo  pogajanja  o  tem ,  kateri  sistem  najbolje  deluje ,  položaj  je  napet ,  krogle  se  vrtijo  v  krogih ,  karte  se  iskrijo  pred  očmi .  Rahlo  se  mi  zvrti  v  glavi  in  sedem  za  šank .  Pravzaprav  sem  zaidejo  samo  zmagovalci ,  ki  so  tistega  večera  pospravili  celo  igralnico .  Če  hočejo  ohraniti  svoje  veselje  in  ugled ,  morajo  na  koncu  vse ,  kar  so  priigrali ,  spet  zaigrati .

Mučna  situacija .  V  dvorani  vlada  grobna  tišina .  Poberem  svoje  stvari  in  se  z  mikrofonom  v  roki  previdno  napotim  ven .  V  foyerju  se  mi  posmehujejo  delavci  kina .  Lahko  bi  se  vsaj  delali ,  kot  da  se  ni  nič  zgodilo .  Konec  koncev  se  ne  zgodi  vsak  dan ,  da  bi  kak  radijski  novinar  prišel  na  predstavo  nemega  filma .

Na  poti  domov  spet  premišljujem  o  mladinski  kulturi .  Mladostniki  v  vlaku  podzemne  železnice  se  mi  vsi  zdijo  podobni  Beavisu  in  Buttheadu .  Doma  pa  MTV .  Björk  s  prstom  kaže  na  debelo  knjigo .  Besedilo  na  zaslonu  se  glasi :  Björk  se  je  posebej  za  ta  klip  naučila  brati .  Trije  literarni  uredniki  so  z  Björk  delali  tri  mesece .  Kul  dosežek .  Telefoniram  kulturnemu  uredniku  časopisa ,  naj  vendar  konkretizira  mojo  nalogo .  Ali  bi  rad  imel  resno  raziskavo  o  mladinski  kulturi ?  Sranje !  Mislil  je  judovsko  kulturo  ( Judenkultur ) ,  ne  mladinske  kulture  ( Jugendkultur ) .  Najbolje  bo ,  če  grem  še  danes  nekaj  spit .  Dan  sem  vrgel  stran .

Pod  zdravniškim  nadzorom  je  Katja  temeljito  premislila  svoje  življenje  in  prišla  do  spoznanja ,  da  je  njena  življenjska  naloga  porajanje  novega  življenja .  Skromno  je  začela  pri  psih .  Njen  mož ,  ki  kot  podjetnik  ni  bil  preveč  uspešen ,  se  je  ravno  opekel  pri  uresničitvi  nove  poslovne  zamisli :  hotel  je  obogateti  s  prodajo  pijač  na  Love  Parade .  Neke  barabe  pa  so  mu  zrihtale  stojnico  na  napačni  ulici .  Ves  dan  je  zaman  čakal  na  žejne  raverje ,  a  namesto  njih  se  je  pri  njem  ustavila  samo  stara  ženica ,  ki  je  iz  usmiljenja  kupila  topel  ledeni  čaj .  Tako  je  ves  nesrečen  čepel  sredi  šestdesetih  zabojev  piva  in  oranžade  in  ni  vedel ,  kako  naj  se  jih  znebi .  Katja  ga  je  pregovorila ,  da  si  je  še  enkrat  sposodil  denar  in  da  je  kupil  parček  šarpejev .  Vzreja  teh  psov  kitajske  pasme  naj  bi  povrnila  ves  zafrčkani  denar .

Kmalu  je  spet  moral  vzeti  pot  pod  noge  in  pri  tobačnih  in  časopisnih  kioskih  zbirati  zavrnjene  prošnje  za  delo .  Njegova  mati  je  potem  na  srečo  iz  zveznega  sklada  dobila  pokojnino ,  za  katero  je  vložila  prošnjo  pred  tremi  leti .  Iz  te  znatne  vsote  je  Vladimir  plačal  odkupnino  pri  prevzemu  neke  turške  okrepčevalnice ,  ki  je  v  neki  odročni  ulici  ravno  prišla  na  kant .  Tam  je  nameraval  uresničiti  svoje  sanje  o  lastni  restavraciji .  Z  lastnimi  rokami  je  vse  obnovil ,  stene  in  talne  ploščice  je  poslikal  z  abstraktnimi  umetniškimi  motivi .

Prvo  podružnico  smo  imeli  pred  vhodom  v  avlo  železniške  postaje  Lichtenberg .  Z  Andrejem  in  Mišem  smo  takrat  živeli  v  enosobnem  stanovanju  v  marzahnskem  domu  za  tujce .  Z  Mišem  takrat  še  nisva  imela  trdnih  življenjskih  ciljev  in  sva  ob  večerih  v  kuhinji  rada  zabrenkala  na  kitaro .  Andrej  je  sicer  tudi  kar  dobro  igral  kitaro ,  a  je  že  imel  pred  očmi  drug  cilj :  na  vsak  način  je  hotel  postati  milijonar .  Ne  nazadnje  je  bil  precej  starejši  od  naju ,  namreč  31 .

Ta  film  je  že  pred  začetkom  snemanja  dvigoval  veliko  prahu  in  to  ne  samo  v  Berlinu .  Iz  Moskve  sem  pred  kratkim  izvedel ,  da  ruski  filmarski  mogotec  Nikita  Mihalkov  razmišlja ,  da  bi  posnel  največji  in  najdražji  ruski  vojni  film  vseh  časov :  " Zavzetje  Berlina " .  V  zvezi  s  tem  naj  bi  trenutno  navezovali  stike  z  vlado  in  vojsko ,  da  bi  si  zagotovili  finančno  podporo  in  potrebna  dovoljenja .  Razrušeni  Berlin  naj  bi  zgradili  v  čečenskem  glavnem  mestu  Grozni .  V  njem  bi  lahko  brezplačno  igrali  vsi  vojni  veterani .  Ruski  film  seveda  ne  more  biti  tako  strašno  drag ,  zato  pa  imajo  Rusi  prave  topove  in  pravo  civilno  prebivalstvo ,  ki  ga  lahko  mesarijo  in  s  tem  imajo  pravi  realizem .  Mihalkov  ima  v  Rusiji  na  voljo  kuliso ,  o  kateri  lahko  Annaud  samo  sanja .  Nedvomno  bosta  oba  filma  senzacionalni  uspešnici  in  blagajne  bodo  žvenketale .  Kajti  na  svetu  je  veliko  ljudi ,  ki  so  jim  take  stvari  všeč .  To  vidimo  na  primeru  Amerike  in  to  mi  je  tudi  včeraj  potrdila  znanka ,  ki  je  bila  pred  časom  igralka  in  zdaj  dela  na  telefonski  seks  liniji  v  Berlinu .  Občasno  tja  pokliče  tudi  kak  Nemec .  Pred  kratkim  je  poklical  starejši  moški .  " Je  to  ruska  seks  linija ? "  je  vprašal .  " Fino .  Ampak  nočem  nobenega  ' Počasi  se  slačim '  in  ' Kako  ogromno  batino  imaš ! '  Nočem  tega  sranja !  Ne  maram  tega .  Poslušaj :  piše  se  leto  1943 ,  minsko  polje  v  bližini  Stalingrada .  Svinjsko  mrzlo  je ,  v  zraku  smrdi  po  smodniku .  Iz  daljave  se  sliši  donenje  topov .  Ime  ti  je  Klava ,  svetle  lase  imaš ,  debela  si  in  ležiš  v  snegu .  Na  sebi  imaš  samo  vojaške  škornje  in  kapo .  Jaz  se  ti  približujem  v  esesovski  šturmbanfirerski  uniformi .  Na  juriiiiiiš ! "

Kako  sem  bil  filmski  igralec

" Škoda ,  da  so  šampanjec  zlili  stran , "  je  dejal  Griša .  " A  kaj  hočeš ,  Amerikanosi  pač  ne  pijejo  šampanjca ,  raje  pivo . "  " Tudi  Rusi  radi  pijejo  pivo , "  sem  odvrnil .  " Rusi  pijejo  vse ,  se  tudi  ne  pustijo  dolgo  prositi , "  reče  Griša .  Jaz  sem  medtem  pridno  mlatil  Hruščovov  zajtrk  in  nisem  mogel  več .  " Dovolj  lažne  skromnosti ,  ne  smeva  dopustiti ,  da  vse  te  tvoje  odlične  stvari  pomečejo  v  smeti .  To  dolgujeva  našim  očetom ,  ki  so  nekoč  jurišali  nad  Stalingrad , "  je  agitiral  politkomisar  Griša .  " Ta  film  temelji  na  razsipništvu ,  spet  bodo  kupili  nove  stvari  in  jih  pometali  stran .  Kaj  misliš ,  zakaj  sploh  snemajo  ta  film ? "  sem  se  trudil  razsvetliti  prijatelja .  " Kako  to  misliš ,  zakaj ?  Ker  so  bedaki ,  seveda , "  je  menil .  " Ker  so  škodoželjni , "  sem  trdil  jaz ,  " to  je  tipičen  vedenjski  vzorec  zahodne  civilizacije . "  " To  pa  moram  povedati  mojim  ameriškim  kolegom . "  Griša  malo  pomisli  in  žveči  dalje .  " Kako  se  po  angleško  pravzaprav  reče  ' škodoželjnost ' ? "  " Ne  vem ,  bi  moral  pogledati  v  slovar . "  Malo  pozneje  sva  v  rekvizitnici  našla  nemško - angleški  slovar .  ' Škodoželjnost '  v  angleščini  označujejo  kar  z  nemško  besedo :  ' Schadenfreude ' .

Zapata  je  bila  nabito  polna .  Po  izračunih  pobudnikove  žene ,  ki  je  bdela  nad  blagajno ,  je  vstopnice  kupilo  vsega  skupaj  300  obiskovalcev .  Vstopnina  je  stala  7,00  DM  in  jo  je  pobudnikova  žena  odločno  izterjala  od  vsakega  obiskovalca .  Žal  je  bilo  glede  tega  vse  preveč  Rusov  nekooperativnih ,  kar  brezplačno  so  hoteli  divje  plesati ,  vendar  vsi  niso  imeli  enako  prepričljivih  argumentov .  Tako  se  je  vstopnina  zaračunavala  po  4,00  ali  po  7,00  DM ,  glede  na  zunanjost  in  trdovratnost .  Občinstvo  je  bilo  mlado  in  mednarodno .  Med  gosti  se  je  znašla  tudi  španska  televizijska  ekipa ,  ki  se  je  na  Oranienburgerstraße  najverjetneje  izgubila  in  se  potem  nepričakovano  pojavila  v  Tachelesu .  Spet  se  je  tudi  pojavila  skupina  nekdanjih  japonskih  turistov ,  ki  so  jo  v  Tachelesu  že  več  kot  pol  leta  pogrešali .  Lokalni  urednici  pri  Berliner  Zeitung  se  je  vse  skupaj  zdelo  zelo  razburljivo  in  je  trdila ,  da  se  znajo  le  Rusi  tako  divje  zabavati .  Kljub  temu  pa  jo  je  prav  kmalu  obšla  slabost  in  je  vztrajno  naročala  zdravilne  napitke ,  na  primer  kamilični  ali  metin  čaj ,  ki  pa  jih  v  Café  Zapata  niso  točili .

Zjutraj  ob  devetih  je  nekdo  zvonil  pri  vratih .  Skočil  sem  iz  postelje ,  povlekel  nase  svoje  najljubše  rdeče  spodnjice  in  odprl  vrata .  Spet  policija .  Starejši  gospod  v  zeleni  uniformi  z  veliko  pištolo  v  toku  in  malo  škilastim  pogledom .  Zdaj  sem  ga  že  poznal ,  tega  Columba  s  Prenzlauer  Berga .  " Ali  razumete  nemško ? "  me  je  kot  vedno  vprašal .  " Veste  da ,  gospod  inšpektor ,  vstopite ,  prosim . "  V  hipu  sem  nezavedno  prevzel  vlogo  morilca .  " Upam ,  da  ne  motim , "  je  zamrmral  Columbo ,  ko  je  videl  mojo  napol  oblečeno  familijo  za  kuhinjsko  mizo .  Moja  triletna  hči  ga  je  takoj  povabila ,  da  bi  se  z  njo  igral  gnilo  jajce .  " Ne ,  srčece ,  stric  se  ni  prišel  k  nam  igrat . "

Podala  sva  se  v  iskanje  Leninega  gradu .  Ko  sva  ga  zagledala ,  se  je  že  znočilo .  Lena  se  naju  je  strašno  razveselila .  Bil  sem  izčrpan  od  dolge  poti  in  sem  se  najprej  okopal  v  kadi ,  v  kateri  je  umrl  grof .  Potem  sem  še  oblekel  njegove  sveže  zlikane  stvari  tri  vgradne  omare  so  bile  polne  njegovih  oblek .  Lena  je  tarnala ,  da  mora  kot  grofica  živeti  dolgočasno  življenje .  Ni  smela  loviti  tujih  moških .  Družina  njenega  pokojnega  moža  je  za  Leno  najela  posebnega  telesnega  stražarja ,  ki  je  skrbel  za  to ,  da  se  ni  približala  moškim .  Frustrirana  Lena  se  je  posvetila  leposlovju  in  zadnje  leto  presedela  ob  pisanju  erotičnega  romana ,  v  katerem  je  želela  opisati  svoje  življenjske  izkušnje .  Meni  je  pripadla  čast ,  da  sem  bil  prvi  bralec  njenega  nedokončanega  literarnega  dela .  Ležal  sem  v  veliki  okrogli  kadi  iz  marmorja  in  bral  rokopis ,  medtem  ko  je  Georg  ponoči  na  vrtu  napol  gol  obiral  mandarine  z  dreves .

Varianta  III :  " Da  mi  s  polnim  želodcem  ne  greš  v  vodo ,  to  je  prenevarno , "  starši  pogosto  rečejo  otrokom .  Če  si  se  pravkar  pošteno  najedel ,  ne  obremenjuj  telesa  z  velikimi  napori .  Vendar  pa  je  strah  pred  utopitvijo ,  ker  bi  vam  pošle  moči ,  povsem  odveč .

Prevajalkina  opomba :
