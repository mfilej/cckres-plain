 
Omar  Nasiri  Inside  the  Jihad  –  My  Life  with  Al  Qaeda  Moje  življenje  v  Al  Kaidi  –  Zgodba  iz  prve  roke  Spremna  beseda :  Gordon  Corera  Prevod :  Tone  Perčič  Jezikovni  pregled :  Dragica  Breskvar  Urednik :  Iztok  Ilich  Likovno - grafični  urednik :  Boštjan  Lapajne  Oblikovanje  opreme :  Boštjan  Lapajne  Glavna  urednica :  Tanja  Železnik  Izvršna  direktorica  Divizije  založništev :  Ada  de  Costa  Petan  ©  First  published  in  the  United  States  by  Basic  Books ,  a  member  of  the  Perseus  Books  Group  ( 2007 )  ©  za  slovensko  izdajo  DZS ,  založništvo  in  trgovina  d.  d.  ( 2008 )  Vse  pravice  pridržane .  Brez  pisnega  dovoljenja  Založbe  je  prepovedano  reproduciranje ,  distribuiranje ,  dajanje  v  najem ,  javna  priobčitev ,  dajanje  na  voljo  javnosti  ( internet ) ,  predelava  ali  vsaka  druga  uporaba  tega  avtorskega  dela  ali  njegovih  delov  v  kakršnemkoli  obsegu  ali  postopku ,  vključno  s  fotokopiranjem ,  tiskanjem  ali  shranitvijo  v  elektronski  obliki .  Odstranitev  tega  podatka  je  kazniva .

Uvod

Hakim  Rošdi  Omarjev  najstarejši  brat  Omarjev  mlajši  brat

B  RU  S  E  L  J

MOJE  ŽIVLJENJE  V  AL  KAIDI

» AK - 47 ,  7.62  x  39 , «  je  rekel .  » Mi  ti  plačamo  deset  frankov  petdeset . «  Upali  so ,  da  bodo  dobili  velik  popust ,  mene  pa  je  skrbelo ,  da  pri  tej  ceni  ne  bo  nič  ostalo  zame .  » Zakaj  deset  frankov  petdeset ? «  sem  vprašal .  » Če  jih  najdem  za  enajst ,  potem  še  vedno  prihranite  dva  franka . «  » Toliko  ne  bomo  plačali .  To  je  za  nas  predrago . «  » V  redu , «  sem  rekel .  » Bom  videl ,  kaj  lahko  storim . «  Seveda  mi  niso  verjeli .  Samo  nasmehnili  so  se .

vedno  znova  uporabljala .  Zdaj  je  bilo  pred  menoj  na  tisoče  nabojev ,  precej  večjih  od  tistih ,  ki  sem  jih  uporabil  pri  Édouardu .  V  avtu  je  bilo  komaj  kaj  svetlobe ,  a  baker  se  je  vseeno  živo  lesketal .  Po  meni  so  se  sprehodili  mravljinci .  Ni  mi  jih  bilo  treba  prešteti .  Zaupal  sem  Laurentu ,  pa  ne  zato ,  ker  bi  mislil ,  da  je  dober  človek ,  ampak  ker  sem  vedel ,  da  me  ne  bo  skušal  opehariti .  Dobro  je  vedel ,  da  mu  lahko  v  prihodnje  pripeljem  še  velike  posle .  Odložil  me  je  na  avtobusni  postaji  in  hitro  odpeljal  naprej ,  jaz  pa  sem  se  odpravil  proti  domu .  Vreča  je  bila  strašansko  težka .  Nenadoma  se  je  pred  menoj  ustavil  avto .  Bil  je  Jasin  s  svojim  volkswagnovim  kombijem .  Nisem  ga  pričakoval ,  a  prav  tako  me  ni  presenetil .  Skočil  sem  v  kombi  in  mu  pokazal  vrečo .  Odprl  jo  je  in  pogledal  vanjo .  Usta  so  se  mu  razlezla  v  dolg ,  širok  nasmeh .  » Maša ’ alah , «  je  rekel .  » Maša ’ alah . «  Ko  sva  se  ustavila ,  je  Jasin  pograbil  vrečo  in  izginil  v  hiši .  Šel  sem  za  njim ,  in  ko  sem  bil  že  skoraj  pri  vratih ,  sem  zaslišal  brnenje  motorja .  Obrnil  sem  se  in  videl  še  en  avto ,  ki  je  zapeljal  za  mano .  Na  prednjih  sedežih  sta  sedela  dva  človeka .  Nobenega  od  njiju  nisem  še  nikoli  prej  videl .  A  ko  sta  me  zagledala ,  sta  upočasnila  in  me  za  trenutek  tehtala ,  potem  pa  odpeljala .  Uvidel  sem ,  da  me  je  Jasin  dal  ves  čas  zasledovati .

Uziji

To  je  v  bistvu  tudi  problem  sodobnega  islama .  Smo  namreč  popolnoma  odvisni  od  Zahoda  –  tam  kupujemo  pomivalne  stroje ,  oblačila ,  avtomobile ,  naše  izobraževanje  je  odvisno  od  njega ,  skratka  vse .  To  je  ponižujoče  in  tako  čuti  vsak  musliman .  Sam  sem  to  čutil  vsakič ,  ko  sem  pomislil  na  uzije .  Razočaran  sem  bil  nad  Aminom  in  Jasinom  zaradi  njune  hinavščine ,  še  bolj  pa  sem  bil  razočaran  nad  muslimanskim  svetom .  Nekoč  smo  dosegli  tako  veliko  –  v  znanosti ,  matematiki ,  medicini  in  filozofiji .  Stoletja  dolgo  smo  bili  daleč  pred  Zahodom .  Bili  smo  daleč  najbolj  razvita  civilizacija  na  svetu .  Zdaj  smo  zaostali .  Zdaj  ne  moremo  niti  v  boj  brez  orožja  našega  sovražnika .

Tarek

Tarek  je  komaj  poslušal ,  kaj  sem  mu  govoril ,  in  vedel  sem ,  da  ga  ne  bom  prepričal  o  nobeni  stvari .  Bil  sem  besen .  » Če  Francija  predstavlja  problem , «  sem  ga  nazadnje  vprašal ,  » zakaj  Gia  ne  pobija  ljudi  tam ,  namesto  v  Alžiriji ? «  » Zdaj  ni  pravi  čas  za  to , «  je  rekel  po  premisleku .  » A  tudi  ta  bo  prišel . «  Tistikrat  sem  še  kar  naprej  kupoval  orožje  pri  Laurentu .  Nekega  dne  sem  prinesel  domov  pošiljko  nabojev .  Ko  sem  stopil  v  hišo ,  mi  je  Jasin  rekel ,  naj  jih  odnesem  na  podstrešje .  Ni  mi  bilo  všeč .  Nič  nisem  imel  proti  kupovanju  nabojev ,  vendar  nisem  hotel ,  da  ostanejo  v  hiši .  Kljub  temu  sem  pristal ,  da  bom  to  storil .  Ko  sem  stopil  v  svojo  sobo ,  sem  potegnil  dol  lestev ,  ki  je  vodila  na  podstrešje ,  in  se  potegnil  skupaj  z  naboji  navzgor .  Potreboval  sem  nekaj  sekund ,  da  so  se  mi  oči  privadile  na  temo ,  a  ko  so  se ,  sem  bil  šokiran  nad  tem ,  kar  sem  videl .  Vsepovsod  so  bile  puške :  ostrostrelske ,  kalašnikovke ,  uziji  ter  kopica  vreč  s  strelivom .  Nekaj  stvari  sem  prepoznal ,  saj  sem  jih  kupil  od  Laurenta ,  drugih  pa  nisem  še  nikoli  videl .  Podstreha  je  bila  polna  do  zadnjega  kotička  –  orožja  je  bilo  za  majhno  vojsko .  Ko  sem  se  spustil  po  lestvi ,  sem  bil  zelen  od  jeze .  Niti  sanjalo  se  mi  ni ,  da  orožje  že  ves  čas  hranijo  pri  nas  doma .  Mislil  sem ,  da  ga  je  Jasin  odpeljal  v  varno  hišo ,  kjer  sta  živela  z  Aminom .  Tudi  za  Hakima  sem  dvomil ,  da  je  za  to  vedel .  Tako  kot  jaz  je  imel  rad  mamo  in  ne  verjamem ,  da  bi  jo  izpostavil  takemu  tveganju .  Nisem  mogel  verjeti ,  da  sem  jo  jaz  izpostavil  taki  nevarnosti .  Vse  bolj  in  bolj  je  postajalo  jasno ,  da  se  gredo  Tarek ,  Kamal ,  Amin  in  Jasin  zelo  nevarno  igro .  Hotel  sem ,  da  zapustijo  hišo .  Vse  se  je  odvilo  zelo  hitro .  Jasin  je  hotel  večje  orožje  in  v  večjih  količinah .  Vse  več  mladih  ljudi  je  šlo  skozi  našo  hišo  na  poti  na  fronto .  V  svoje  avtomobile  so  pogosto  naložili  orožje  z  našega  podstrešja .  Vse  več  avtomobilov  je  prihajalo  in  odhajalo .  Čeprav  je  moj  brat  Nabil  vedel  precej  manj  od  mene ,  je  šlo  to  tudi  njemu  na  živce .  Nekega  dne ,  ko  so  bili  drugi  v  mošeji ,  je  prišel  k  meni .  Bil  je  še  bolj  razburjen  kot  jaz .  » Kaj  se  dogaja ?  Ali  misliš ,  da  je  tu  varno ? «  je  vprašal .  » Kaj  če  pride  policija ?  Vse  nas  bodo  aretirali .  Aretirali  bodo  maman . «

MOJE  ŽIVLJENJE  V  AL  KAIDI

morda  sem  hotel  nekaj  močnejšega ,  s  čimer  bi  lahko  razstrelil  ambasado  ali  letalo .  Če  je  temu  tako ,  bi  eksplozivu  lahko  sledili  nazaj  do  njega .  Bil  je  dovolj  pameten ,  da  se  je  zavedal ,  da  ni  vredno  uničiti  si  življenja  s  poslom  za  le  nekaj  tisoč  frankov .  Seveda  Laurent  tega  ne  bi  priznal ,  a  jaz  sem  vedel .  » Laurent ,  dam  ti  častno  besedo , «  sem  nadaljeval .  » Nič  od  tega  ne  bo  ostalo  v  Evropi . «  Ko  sem  mu  to  govoril ,  sem  ga  gledal  naravnost  v  oči  in  on  prav  tako  nepremično  v  moje .  » V  redu , «  je  nazadnje  rekel .  » Greva  k  meni ,  da  se  o  tem  pogovoriva . «  To  je  bilo  zame  nekaj  novega .  Še  nikoli  nisem  bil  pri  njem  doma .  Peljala  sva  se  ven  iz  mesta  in  se  vozila  kake  pol  ure  po  avtocesti  proti  Lie  gu .  Ko  sva  zavila  s  ceste ,  sva  bila  na  deželi .  Peljala  sva  se  nekaj  `  kilometrov ,  potem  pa  sva  se  ustavila  pred  veliko  vilo  s  tremi  satelitskimi  antenami  na  strehi .  V  bližini  ni  bilo  nobene  druge  hiše .  Laurent  je  zapeljal  avto  na  peščeni  dovoz  in  se  zapeljal  za  hišo .  Od  presenečenja  sem  zazijal :  na  dovozu  je  bilo  še  deset  avtomobilov .  Deset  prekrasnih  črnih  avtomobilov :  šest  BMW-jev ,  dva  mercedesa ,  jaguar  in  porsche .  » Ali  te  avtomobile  prodajaš ? «  sem  ga  vprašal .  » Ne .  Moji  so . «  Nisem  mogel  verjeti  očem .  Mesece  dolgo  me  je  prevažal  naokoli  s  svojim  malim  renaultom .  Tudi  oblečen  ni  bil  v  kaj  posebnega  –  v  zastonjske  cunje ,  nekatere  tudi  ponošene .  Ko  sem  videl  avtomobile ,  sem  uvidel ,  da  je  bil  Laurent  nekoč  zelo  uspešen .  A  zdaj  je  bil  v  zatonu .  Noben  večji  trgovec  z  orožjem  se  ne  bi  ukvarjal  s  prodajo  majhnih  količin ,  kot  smo  jih  naročali :  dva  tisoč ,  pet  tisoč  naenkrat .  Stopila  sva  v  hišo  skozi  nekakšno  avlo  in  pred  nama  se  je  odprla  velika  dnevna  soba .  A  v  trenutku ,  ko  sem  prestopil  prag ,  bi  lahko  rekel ,  da  me  je  prevzel  občutek ,  da  nekaj  ni  v  redu .  Hiša  je  imela  čuden  vonj ,  ki  ga  nisem  takoj  prepoznal .  Razgledal  sem  se  po  dnevni  sobi .  Pohištvo  je  bilo  drago ,  a  ne  preveč  izbrano .  Vse  je  bilo  moderno ,  a  ne  na  način ,  kot  bi  ustrezalo  tako  elegantni  hiši .  Na  desni  je  bil  velik  televizor  in  pred  njim  je  na  kavču  sedela  ženska .  Bila  je  debeluška ,  stara  morda  kakih  štirideset  let .  Ko  je  slišala ,  da  sva  vstopila ,  je  dvignila  v  pozdrav  roko ,  ne  da  bi  naju  pogledala .  Kadila  je  kokainsko  pipo .

Edini ,  ki  je  pri  vsej  stvari  čutil  vsaj  trohico  krivde ,  je  bil  Džamal ,  ki  me  je  skušal  pregovoriti ,  da  bi  šel  namesto  v  Tangier  raje  v  Ceuto .  Bil  sem  ves  iz  sebe  in  prav  tako  brez  ideje ,  kaj  naj  storim .  Tu ,  v  Maroku ,  nisem  imel  nobene  zaščite .  Če  bi  me  ujeli ,  Gilles  ne  bi  mogel  ničesar  storiti  zame .  Če  bi  policiji  rekel ,  da  delam  za  DGSE ,  bi  Gilles  moral  to  zanikati .  Če  bi  odkrili ,  kaj  prevažam  v  avtu ,  bi  me  mučili ,  da  izvlečejo  iz  mene  imena  tistih ,  za  katere  delam .  In  ko  bi  jim  povedal ,  bi  me  najverjetneje  ubili .  Moral  sem  hitro  razmišljati .  Usmeril  sem  se  na  vlogo ,  ki  sem  si  jo  izbral :  sem  turist ,  ki  se  je  vrnil  domov ,  da  bi  obiskal  sorodnike .  Dan  se  je  bližal  zatonu ,  moj  avto  je  pokvarjen  in  jaz  sem  utrujen .  Vse ,  kar  si  želim ,  je ,  da  čim  prej  pridem  do  Tangierja  in  vidim  svoje  bližnje .  Začel  sem  jemati  stvari  iz  avta  in  jih  zlagati  na  pločnik  –  preproge ,  elektroniko ,  škatle .  Kmalu  je  do  mene  prišel  carinik .  Nosil  je  uniformo  z  ostrostrelskimi  oznakami  na  ramenih .  Očitno  je  bil  oficir  visokega  ranga .  » Kaj  delaš ? «  me  je  vprašal .  » Skušam  pomagati , «  sem  rekel .  » Mislil  sem ,  da  bo  šlo  hitreje ,  če  vzamem  vse  stvari  ven .  Že  tako  sem  zadnji  v  vrsti .  Ko  tu  opravim ,  moram  dobiti  vlečno  službo ,  da  pridem  do  svoje  družine . «  » Kaj  je  narobe  z  avtom ? «  je  vprašal .  Razširil  sem  roke  in  zavzdihnil ,  kot  bi  bil  na  robu  obupa .  » Mrtev  je .  Moj  avto  je  mrtev .  Kupil  sem  ga  v  Belgiji  v  upanju ,  da  ga  bom  tu  lahko  prodal  in  kaj  zaslužil .  A  sem  vse  zapravil ,  ko  sem  ga  moral  na  poti  stalno  popravljati .  Sploh  ne  vem ,  če  ga  bom  še  lahko  popravil .  Morda  ga  bom  moral  prodati  za  staro  železo . «  Carinik  se  je  sklonil  k  meni  in  tiho  rekel :  » Sinko ,  če  imaš  kaj  skrito ,  mi  samo  daj  dvesto  dirhamov  in  te  bom  pustil  skozi . «  Pogledal  sem  ga  v  oči .  Nagonsko  sem  vedel ,  da  me  preizkuša .  Ob  carinikih ,  ki  vtikajo  nos  v  vsako  stvar  v  avtih  in  okoli  mene ,  ni  bilo  nobene  možnosti ,  da  bi  me  ta  tip  lahko  spravil  skozi  samo  za  majhno  podkupnino .  Zato  sem  še  naprej  igral .  » Pravkar  sem  vam  rekel ,  da  nimam  denarja !  Pozabite  na  to .  Samo  pozabite . «

B  RU  S  E  L  J

B  RU  S  E  L  J

Sonce  je  bilo  tik  nad  obzorjem  in  je  tako  močno  svetilo ,  da  so  me  pekle  oči .  Žarki  so  se  odbijali  s  streh  avtomobilov  in  hiš  in  vse  ovijali  v  pozlato .  Bil  sem  omotičen ,  po  glavi  so  mi  rojile  misli .  Molil  sem  k  Bogu ,  da  me  policisti  ne  bi  izločili  iz  vrste  in  aretirali .  Vedel  sem ,  kaj  sem  storil .  Vedel  sem ,  kaj  lahko  stori  maroška  policija .  Vedel  sem ,  kaj  bi  lahko  storili  z  mano .  Samo  hodi ,  sem  si  govoril .  Naravnost  stopaj .  Ne  glej  ne  na  desno  ne  na  levo .  Samo  naravnost  stopaj .  Usmeril  sem  se  na  peket  svojih  čevljev  in  pripiral  veke ,  da  me  zlata  svetloba  ne  bi  zaslepila .  Naravnost  stopaj .  Samo  stopaj .  A  ko  sem  se  približal  kontroli  potnih  listov ,  se  je  moje  srce  umirilo .  Skorajda  sem  se  utopil  v  občutku  vdanosti .  Vedel  sem ,  da  bodo  odkrili  vse  o  avtu  in  robi ,  ki  sem  jo  pripeljal ,  če  me  aretirajo .  Da  me  bodo  mučili ,  dokler  ne  izvlečejo  iz  mene  vseh  imen .  Da  je  z  mojim  življenjem  konec .  Zatem  mi  je  vse  popustilo .  Takšna  je  božja  volja .  Zdaj  sem  v  Njegovih  rokah .  Nanj  se  zanesem .  Ustavil  sem  se  pred  hišico  in  uradniku  dal  potni  list .  Bil  sem  miren  in  sem  se  malo  nasmehnil .  Bežno  me  je  pogledal ,  potem  pa  pogled  povesil  na  moj  potni  list .  Pozorno  sem  preučeval  njegov  obraz .  Imel  je  temno  kožo  in  neobrite  kocine  po  obrazu .  Zgornjo  ustnico  so  mu  prekrivali  košati  brki .  Dvignil  je  pogled .  » Zakaj  greste  v  Belgijo ? «  je  vprašal .  Mirno  sem  mu  odgovoril :  » Tam  živi  moja  mama .  K  njej  grem  na  obisk . «  Prikimal  je  in  spet  sklonil  pogled .  Žigosal  je  potni  list  in  mi  ga  vrnil :  » Srečno  pot . «  V  Bruselj  sem  se  vrnil  na  smrt  utrujen .  Poleg  vsega  se  me  je  loteval  še  prehlad .  Brž  ko  sem  stopil  z  avtobusa ,  sem  poklical  Gillesa .  Spet  je  takoj  dvignil  slušalko  –  ni  se  oglasila  telefonska  tajnica .  Povedal  sem  mu ,  da  sem  se  vrnil  in  da  sem  v  redu .  Bil  je  zadovoljen .  Rekel  mi  je ,  naj  se  najprej  naspim  in  da  se  bo  naslednjega  dne  srečal  z  menoj .  Po  tistem  sem  poklical  domov  in  Hakim  me  je  prišel  iskat .  Ko  me  je  videl ,  se  mu  je  obraz  razlezel  v  nasmeh .  » Maša ’ alah , «  je  rekel .  » Maša ’ allah .  Tako  sem  ponosen  nate . «

bilo  za  vse ,  kar  sem  storil  zanj .  Verjel  sem  mu  na  besedo ,  ko  je  rekel ,  da  imava  iste  cilje ,  da  se  boriva  proti  isti  stvari .  A  se  mi  je  zlagal .  Ves  čas  mi  je  lagal .  Vedel  sem ,  kaj  moram  storiti .  Poskrbeti  moram ,  da  me  DGSE  ne  vrže  v  zapor .  Če  me  ujamejo ,  me  bodo  aretirali  in  potem  bo  njihova  beseda  proti  moji .  Imajo  slike ,  na  katerih  sem  z  vsemi .  Vse  vedo  o  orožju ,  eksplozivu  in  Maroku .  Lahko  me  zašijejo  do  konca  življenja .  Moral  sem  poskrbeti ,  da  DGSE  ne  bo  mogla  zanikati ,  da  sem  njihov  agent .  » Passports ,  s ’ il  vous  plaît . «  Glas  me  je  prebudil  iz  mojih  misli .  Po  hodniku  je  prihajal  obmejni  policist  in  pregledoval  potne  liste .  Ko  je  prišel  do  mene ,  sem  mu  dal  svojega  in  tiho  rekel :  » Aretirajte  me . «  Zdelo  se  mu  je ,  da  ni  dobro  slišal :  » Oprostite ,  prosim ! «  » Rekel  sem ,  da  me  morate  aretirati . «  » Zakaj  naj  bi  vas  aretiral ?  Ali  ste  kaj  zagrešili ? «  » Ne , «  sem  rekel .  » A  imam  pomembno  informacijo .  Za  nacionalno  varnost . «  Pogledal  me  je  s  skepso  v  očeh .  Potem  sva  večkrat  ponovila  najin  dialog ,  na  koncu  pa  sem  rekel ,  da  bi  rad  govoril  z  njegovim  predpostavljenim .  Stopila  sva  do  zadnjega  vagona  v  kompoziciji ,  kjer  je  v  majhnem  prostoru  sedel  vodja  obmejne  policije .  Ponovno  sem  razložil  svoj  položaj .  » Hočem  govoriti  z  nekom ,  ki  je  odgovoren  za  nacionalno  varnost . «  Jezno  me  je  pogledal :  » Jaz  sem  odgovoren  za  nacionalno  varnost . «  » Ne  bi  vas  hotel  žaliti ,  a  o  tem  dvomim .  Imam  nujno  zadevo .  Moram  govoriti  s  kom  iz  DST , «  sem  mu  rekel  in  s  tem  mislil  na  francosko  Direction  de  la  Surveillance  du  Territoire ,  DGSE-jevo  sestro  za  notranjo  varnost .  Nekaj  naslednjih  minut  sva  se  dajala ,  na  koncu  se  je  vdal .  Privolil  je ,  da  bova  na  naslednji  postaji  izstopila  in  da  me  bo  peljal  na  policijsko  postajo .  Bil  pa  je  zelo  besen .  » Ampak  povem  ti ,  če  hočeš  iz  mene  briti  norce ,  ti  bo  še  preklemansko  žal . «

Ko  sem  prišel  z  železniške  postaje ,  sem  Gillesa  takoj  zagledal .  Sledil  sem  mu  do  McDonald ’ sa .  Bil  sem  besen  nanj  in  on  je  to  pričakoval .  » Lagal  si  mi , «  sem  rekel .  » Rekel  si  mi ,  da  me  boš  opozoril ,  če  boste  pripravljali  aretacije . «  Skorajda  sem  kričal  nanj .  » Obljubil  si  mi ,  da  Nabila  ne  boste  aretirali . «  Gilles  je  bil  tako  kot  vedno  popolnoma  miren .  A  govoril  je  malo  tiše  kot  običajno  in  sedel  s  povešenimi  rameni .  » To  ni  bila  moja  napaka , «  je  rekel .  » Prometni  policisti  so  ustavili  Amina  in  našli  v  njegovem  avtu  veliko  orožja .  Aretirali  so  ga  in  potem  smo  morali  sprožiti  akcijo . «  Nisem  mu  verjel .  » Res  je ,  Nabila  smo  aretirali .  Nismo  mogli  ravnati  drugače ,  ker  je  bil  doma  z  drugimi .  A  smo  ga  zadržali  le  dve  uri  in  ga  potem  izpustili . «  Oddahnil  sem  si ,  da  je  z  mlajšim  bratom  vse  v  redu  in  da  bo  lahko  poskrbel  za  mamo .  A  to  ni  moglo  pogasiti  moje  jeze .  » Ampak  ti  si  hotel  aretirati  tudi  mene , «  sem  rekel .  » Res  je , «  je  rekel  Gilles  in  prikimal .  » Nameravali  smo  te  aretirati  samo  zato ,  da  bi  ti  kot  špicelj  med  njimi  dobil  še  kakšno  informacijo .  Seveda  te  ne  bi  vrgli  v  zapor .  Priznam  pa ,  da  si  nam  pripravil  lepo  presenečenje ,  ko  si  izginil  kot  kafra . «  Policija  je  vdrla  v  hišo  zgodaj  zjutraj .  Ker  me  ni  bilo  doma ,  so  me  agenti ,  skriti  v  povsem  običajnih  avtomobilih  v  bližini  hiše ,  čakali ,  da  me  aretirajo ,  brž  ko  bi  se  vrnil  domov .  Ker  pa  sem  prišel  od  zadaj ,  sem  nehote  izigral  njihov  nadzor .  Utihnil  je ,  me  pogledal  naravnost  v  oči  in  rekel :  » Še  vedno  bi  te  radi  zaprli  skupaj  z  njimi ,  samo  za  toliko  časa ,  da  od  njih  dobiš  še  kakšno  informacijo . «  Rekel  mi  je ,  da  zunaj  čakajo  agenti  belgijske  tajne  službe ,  in  me  skušal  prepričati ,  naj  se  pustim  aretirati .  » Lahko  si  misliš ,  da  te  ne  bomo  pustili  v  zaporu .  Hočemo  le  dobiti  kar  se  da  veliko  informacij .  Samo  to .  In  samo  ti  lahko  to  storiš . «  Ohranil  sem  mirno  kri ,  čeprav  se  mi  je  gabil .  Kakšna  baraba !  Brez  mene  teh  aretacij  ne  bi  mogli  nikoli  izpeljati .  Brez  mene  bi  Gilles  in  DGSE  še  vedno  listala  stare  številke  Al  Ansarja  in  se  praskala  po  glavi .  Če  bi  lahko ,  ne  bi  čakali ,  da  se  vrnem  iz  Maroka .  Prav  lahko  bi  me  pustili

» Muslimani ,  ki  kadijo , «  je  tiho  godrnjal  in  gledal  poslovneža ,  » niso  pravi  muslimani .  Oni  so  tavagi . «  Govoril  je  angleško  bolj  s  pakistanskim  kot  z  afganistanskim  naglasom .  » In  prav  tako  ženske ,  ki  se  oblačijo  kot  ta , «  sem  rekel  in  z  brado  namignil  proti  ženski  v  krilu .  Pokimal  je  in  naprej  molil .  Sedela  sva  v  tišini ,  dokler  se  nismo  vkrcali .  Ko  sem  se  namestil  na  svojem  sedežu ,  sem  začel  premišljevati ,  kako  sem  spet  na  prelomnici .  Poslej  bom  igral  povsem  drugačno  vlogo .  A  ta  vloga  niti  ni  tako  zelo  nova  –  v  bistvu  to  sploh  ni  vloga .  Ko  sem  bil  otrok ,  sem  sanjal  o  tem ,  kako  se  bom  boril  proti  Japoncem  in  Nemcem .  Kasneje ,  v  Parizu ,  sem  sanjal ,  da  se  bom  boril  proti  Rusom  v  Afganistanu .  Zatem ,  kako  se  bom  boril  v  Bosni  in  Čečeniji .  Zdaj  je  napočil  trenutek .  Bil  sem  vznesen .  Po  uri  letenja  sem  na  rami  začutil  roko .  Pogledal  sem  –  bil  je  Pakistanec .  » Na  kateri  stani  je  Meka ? «  je  vprašal .  Bil  sem  presenečen .  Na  vsakem  panoju  je  bil  označen  načrt  leta .  Pokazal  sem  na  načrt  pred  nama ,  mu  pokazal ,  kako  naj  ga  bere ,  in  povedal ,  da  je  Meka  na  desni  strani  letala .  Zahvalil  se  je  in  šel  nekaj  vrst  naprej .  Potem  je  slekel  telovnik ,  ga  razprostrl  po  tleh  pred  seboj  in  začel  moliti .  Takoj  je  prihitela  stevardesa .  » Tu  ne  morete  sedeti .  Ovirate  izhod  v  sili , «  je  rekla .  Ko  je  videla ,  da  se  človek  ne  zmeni  zanjo ,  je  povzdignila  glas :  » Gospod ,  prosim  vas ,  da  se  vrnete  na  svoj  sedež .  Ne  smete  ovirati  izhoda  v  sili . «  Končno  je  dvignil  pogled  in  rekel :  » Moram  opraviti  svojo  salat . «  Odkimala  je  z  glavo  in  šepetaje  govorila  z  njim .  Mož  je  vstal ,  a  kmalu  se  je  ton  njunega  pogovora  spet  zvišal .  » Ni  je  stvari ,  ki  bi  mi  preprečila  opraviti  svojo  salat , «  je  rekel .  » Vseeno  je ,  kje  sem ,  na  kameli  ali  na  letalu ,  svojo  molitev  moram  opraviti . «  Stevardesa  je  spet  odkimala  z  glavo  in  mu  nekaj  rekla .  On  pa  je  vzel  iz  žepa  košček  papirja  in  ji  z  njim  mahal  pred  obrazom .

Z  menoj  je  začel  govoriti  angleško ,  a  je  imel  tako  močan  naglas ,  da  sem  ga  komaj  kaj  razumel .  Zelo  verjetno  se  je  zahvalil  Bogu  za  moj  prihod  in  bratu ,  da  me  je  poslal .  Potem  me  je  vprašal ,  če  bi  šel  z  njim  in  ostalimi  brati  naslednji  dan  v  Lahore .  Ta  zamisel  mi  ni  prav  nič  dišala  –  hotel  sem  v  Afganistan ,  Lahore  pa  je  v  nasprotni  smeri .  A  nisem  imel  kaj  storiti  –  nikakor  nisva  uspela  razumeti  drug  drugega ,  jezik  je  bil  neobvladljiva  prepreka .  Vrnil  mi  je  moj  košček  papirja ,  jaz  pa  sem  se  mu  zahvalil  in  se  pridružil  ostalim .  Sonce  je  zahajalo ,  začelo  se  je  temniti  in  postalo  je  malo  bolj  sveže .  Sedel  sem  z  drugimi  na  dvorišču  in  gledal  okoli  sebe .  Opazil  sem ,  da  so  nekateri  med  njimi  zelo  stari ,  morda  sedemdeset  ali  osemdeset  let .  Ta  kraj  in  ti  ljudje  so  se  mi  zdeli  res  nenavadni  in  preveval  me  je  občutek ,  da  je  nekaj  narobe .  Prišel  sem ,  da  bi  se  pridružil  džihadu ,  tu  pa  ni  bilo  niti  sence  o  njem .  Mudžahedini  ne  pošiljajo  v  boj  otrok  in  starčkov .  Nisem  razumel  jezika ,  ki  so  ga  govorili ,  a  na  srečo  se  jih  je  kmalu  nekaj  zbralo  okoli  mene  in  me  v  polomljeni  arabščini  vprašalo ,  od  kod  prihajam .  » Iz  Maroka . «  Prikimali  so .  Eden  od  njih  je  prihajal  iz  Pešavarja ,  drugi  iz  Faisalabada ,  tretji  iz  Islamabada .  Govorili  smo  o  tem  in  onem ,  a  ker  nihče  od  nas  ni  dobro  govoril  arabsko ,  si  nismo  mogli  kaj  prida  povedati .  Seveda  ni  nihče  govoril  o  džihadu ,  a  spomnil  sem  se ,  kako  me  je  človek  na  letalu  opozoril ,  da  je  v  Pakistanu  o  tem  nevarno  govoriti .  Zato  morda  nihče  ni  načenjal  te  teme .  Še  vedno  sem  bil  utrujen  od  poti ,  zato  sem  šel  tistega  večera  zgodaj  spat .  Ko  sem  ležal ,  nisem  mogel  misliti  na  nič  drugega  kot  na  ta  prvi  dan .  Taborišča  za  urjenje  so  se  mi  zdela  še  zelo  daleč .  Sem  jim  morda  vse  bliže  ali ,  nasprotno ,  vse  bolj  oddaljen ?  O  eni  stvari  pa  sem  bil  prepričan :  prej  ali  slej  mi  bo  uspelo  priti  tja .  Zaenkrat  sem  bil  vesel ,  da  sem  v  Pakistanu .  Zaprl  sem  oči  in  potonil  v  globok  spanec .

AFGANISTAN

Ko  smo  pristali  v  Pešavarju ,  sem  takoj  odšel  na  postajališče ,  kjer  so  v  vrsti  čakali  taksiji .  Vsakih  nekaj  sekund  me  je  nagovoril  kakšen  taksist ,

Nadaljevala  sva  in  čez  nekaj  časa  mi  je  pokazal  na  gručo  hiš  ob  taborišču .  Sezidane  so  bile  iz  opeke  in  bile  videti  precej  večje  in  bolje  zgrajene  kot  vse  druge  v  bližini .  Tam  so  stanovale  arabske  družine  –  v  glavnem  družine  tistih ,  ki  so  bili  mučeniki  v  vojni  proti  Sovjetom .  Abu  Anas  mi  je  razložil ,  da  nekateri  veterani  še  živijo  v  Afganistanu ,  kjer  nadaljujejo  boj ,  tokrat  proti  vladi  Burhanudina  Rabanija  v  Kabulu .  Tla  pod  najinimi  nogami  so  se  postopno  spreminjala .  Begunsko  taborišče  je  bilo  postavljeno  na  ravnici ,  zdaj  pa  sva  hodila  čez  majhne  vzpetine ,  kjer  je  bilo  zemljišče  že  bolj  posejano  s  kamni .  Ko  sva  prehodila  kakih  petsto  metrov  od  taboriščne  meje ,  sva  prispela  do  opečnatih  hiš .  Abu  Anas  se  je  ustavil  pred  eno  od  njih .  » Tu  počakaj .  Grem  domov ,  da  jim  rečem ,  naj  pripravijo  sobo  zate . «  Čez  nekaj  trenutkov  se  je  spet  prikazal  in  mi  rekel ,  naj  grem  z  njim .  Vodil  me  je  do  sobe  s  posteljo .  » Pustil  te  bom  dve  do  tri  ure ,  da  se  spočiješ .  Ko  bo  opoldan  čas  za  salat ,  te  pridem  zbudit .  Medtem  bom  poskušal  prek  radia  vzpostaviti  zvezo  z  Ibn  al - Šejkom . «  Nisem  vedel ,  o  kom  govori ,  a  nisem  zastavljal  vprašanj .  Ko  sem  zaprl  vrata ,  sem  legel  na  posteljo .  Z  očmi ,  uprtimi  v  strop ,  sem  pomislil  na  sanje ,  ki  sem  jih  imel  v  Bruslju .  S  Hakimom  sva  se  sprehajala  med  afganistanskimi  gorami .  V  nogah  sem  čutil  utrujenost .  Bilo  mi  je  dovolj  hoje ,  hotel  sem  začeti  svoj  džihad .  » Ne  še  zdaj ,  brat  moj , «  mi  je  rekel  Hakim .  » Nisi  še  pripravljen . «  In  ko  sem  tonil  v  spanec ,  sem  zamrmral :  » Zdaj  sem  pripravljen ,  brat  moj .  Zdaj  sem  pripravljen . «

Kmalu  po  molitvi  je  prišel  vodič  iz  prve  hiše  in  mi  rekel ,  naj  grem  z  njim ,  da  bom  nekoga  srečal .  Ko  sem  mu  sledil  iz  hiše ,  mi  je  rekel ,  da  je  človek ,  ki  ga  bova  srečala ,  Egipčan .  » To  je  pogumen  mož  in  prepričan  sem ,  da  ti  bo  všeč .  Bil  je  v  vojni  proti  Rusom .  Tam  je  izgubil  roko  in  nogo .  Zdaj  preučuje  kemična  sredstva . «  Šla  sva  na  srečanje  z  izdelovalcem  bomb .  Ko  sva  prišla  do  hiše ,  nama  je  odprl  človek ,  star  kakih  trideset  let .  Nosil  je  debela  očala ,  za  katerimi  so  se  skrivale  iskrive  svetle  oči .  Okoli  vratu  mu  je  visela  bela  maska .  Imel  je  dve  protezi  –  eno  za  roko  in  drugo  za  nogo .  Iz  njegovih  oblačil  so  puhtele  močne  vonjave  po  kemičnih  sredstvih .  Sprva  je  Egipčan  naredil  vtis ,  da  je  presenečen ,  potem  pa  naju  je  toplo  pozdravil  in  povabil ,  naj  vstopiva .  Peljal  naju  je  na  majhen ,  prijeten  vrt  za  hišo ,  kjer  smo  vsi  trije  sedli .  V  pogovoru ,  ki  je  sledil ,  sem  se  bolj  malo  oglašal .  Egipčan  se  je  pogovarjal  predvsem  z  mojim  mladim  vodičem .  Iz  povedanega  sem  lahko  razbral ,  da  se  je  moj  vodič  nedavno  tega  vrnil  iz  Afganistana  in  da  se  čez  nekaj  dni  tja  spet  vrača .  A  v  glavnem  sta  samo  klepetala  o  vsakdanjih  rečeh .  Težko  sem  sledil  njunemu  pogovoru ,  ker  je  bila  moja  arabščina  še  vedno  precej  slaba .  Po  kakšnih  dvajsetih  minutah  smo  se  vsi  trije  dvignili .  Egipčan  mi  je  z  nasmehom  na  obrazu  čestital .  » Če  bi  le  imeli  več  bratov ,  kot  si  ti ! «  Poslovila  sva  se  in  se  ponovno  potopila  v  morje  soparne  popoldanske  vročine .

Plinska  svetilka

MOJE  ŽIVLJENJE  V  AL  KAIDI

posušenih  listov ,  ki  so  bili  podobni  palmovim .  Te  rastline  sem  videl  ob  poti ,  ko  sem  prihajal  v  taborišče .  Streha  je  bila  od  znotraj  prekrita  s  polivinilom ,  da  ni  prepuščala  vode .  Vsi  smo  posedli  po  tleh  in  jedli  nekakšen  ragu  s  fižolom .  Bil  je  ogaben ,  a  bil  sem  lačen  kot  volk ,  zato  sem  ga  vseeno  pospravil .  Ko  smo  končali ,  je  pristopil  k  meni  neki  človek  in  mi  rekel ,  naj  grem  z  njim .  Dal  mi  je  tenko  spalno  vrečo  in  nekaj  odej  in  me  peljal  prek  taborišča  do  gruče  nizkih  zgradb .  Stopil  je  v  eno  od  njih  in  mi  razložil ,  da  bom  tam  spal .  Pogledal  sem  okoli  sebe  in  videl ,  da  je  tam  nastanjenih  že  nekaj  drugih  ljudi .  Njihove  stvari  so  bile  vzorno  zložene  ob  stenah .  V  sobi  ni  bilo  poda  –  za  ta  namen  je  služila  steptana  afganistanska  zemlja .  Tistega  večera  smo  se  po  večerji  razdelili  v  majhne  skupine ,  da  bi  izvajali  tadžvid ,  psalmodično  branje  Korana .  Skupine  so  bile  sestavljene  glede  na  stopnjo  našega  duhovnega  znanja .  V  moji  skupini  je  bilo  poleg  mene  še  pet  Čečenov  in  Alžirec .  Vsi  smo  bili  začetniki .  Povedali  so  mi ,  da  je  mož ,  ki  me  je  predstavil  v  mošeji ,  emir  taborišča ,  Abu  Bakr .  Na  smeh  mi  je  šlo  ob  misli ,  da  sem  si  v  Pešavarju  nenamerno  izbral  isto  ime .  Izvedel  sem  tudi ,  da  je  bil  Abu  Bakr  emir  samo  med  odsotnostjo  Ibn  al - Šejka ,  ki  bo  prevzel  to  mesto ,  ko  se  vrne .  Po  branju  Korana  smo  se  spet  zbrali  na  glavnem  trgu  pred  mošejo .  Abu  Bakr  je  ukazal  tišino .  Dal  je  navodila  tistim ,  ki  so  odšli  na  stražo ,  nam  pa  povedal  geslo  za  tisto  noč .  Potem  je  določil  brata ,  ki  naj  bi  vodil  klic  k  molitvi  naslednje  jutro .  Zatem  je  Abu  Bakr  napravil  pregled  dogodkov  tistega  dne .  Ne  da  bi  koga  posebej  omenjal ,  je  govoril  o  dobrih  in  slabih  primerih .  Nekdo  je  odšel  na  stranišče ,  ko  je  njegova  enota  odhajala  na  urjenje .  Takšno  obnašanje  je  neodgovorno  in  za  mudžahedina  nesprejemljivo .  Pravi  mudžahedin  vedno  misli  na  svoje  brate  –  to  je  vprašanje  življenja  in  smrti .  Ko  je  Abu  Bakr  končal  svoj  nagovor ,  sem  odšel  v  našo  spalnico  in  legel  na  hladno  zemljo .  Po  sončnem  zahodu  je  temperatura  občutno  padla .  Hlad  mi  je  zlezel  pod  obleko  in  naprej  vse  do  kosti .  Kar  nekaj  minut  sem  potreboval ,  da  sem  se  v  spalni  vreči  in  pod  odejami  ogrel .  Moji  udje  so  se  počasi  sprostili  in  moje  dihanje  upočasnilo .  V  mislih  sem  si  naslikal  vse ,  kar  se  mi  je  zgodilo .  Zaspal  bom  v  drugi  deželi  od

točno  moraš  vdihniti  in  izdihniti ,  kajti  pri  izdihu  sta  telo  in  roka  bolj  mirna ,  zato  je  strel  natančnejši .  Od  vsega  ročnega  orožja  sem  imel  najraje  pištoli  makarov  in  walther  PPK ,  ker  je  z  njima  najtežje  streljati .  Pri  streljanju  z  drugim  orožjem  je  treba  uporabiti  obe  roki ,  jaz  pa  sem  za  to  uporabljal  le  eno ,  tako  kot  me  je  učil  Édouard .  Rad  sem  imel  izzive .  Všeč  so  mi  bili  tudi  preizkusi ,  ki  nam  jih  je  dajal  Abu  Suhail ,  ker  sem  jih  vedno  dobro  opravil .  Ko  me  je  učil  o  kalašnikovki ,  je  meril ,  koliko  časa  bom  rabil ,  da  jo  bom  razstavil  in  spet  sestavil  s  prevezo  čez  oči .  Večina  rekrutov  je  pri  prvem  poskusu  potrebovala  dve  minuti ,  jaz  pa  le  šestdeset  sekund .  Bil  je  navdušen .  » Maša ’ alah ,  Abu  Imam , «  je  rekel ,  » Maša ’ alah . «  Ko  me  je  videl  rokovati  z  orožjem ,  je  Abu  Suhail  hitro  ugotovil ,  da  sem  to  delal  že  prej ,  a  me  o  tem  ni  nikoli  spraševal .  Takšna  so  bila  pač  v  taborišču  pravila  –  nihče  ni  nikomur  zastavljal  vprašanj .  V  nekaj  tednih  sem  se  na  Abu  Suhaila  zelo  navezal .  Bil  je  spreten ,  bister  in  vedno  je  bil  pripravljen  pomagati .  Od  mene  je  zahteval  veliko  truda ,  a  s  prijaznostjo ,  ki  je  drugi  vaditelji  niso  imeli .  Med  drugim  sem  odkril ,  da  ga  je  prevevala  nekakšna  otožnost  –  ni  se  šalil  tako  kot  drugi ,  niti  se  ni  toliko  smejal .  Na  njegovem  obrazu  sem  razbral  nekakšno  resignacijo ,  praznino .  Verjetno  je  moral  doživeti  nekaj  težkega  in  se  je  skušal  teh  ran  preteklosti  otresti  tako ,  da  se  je  posvetil  poučevanju .  Veliko  mi  je  pomenila  njegova  pohvala ,  ker  sem  vedel ,  da  človeka  zlepa  ne  pohvali .  Pri  urjenju  sem  užival  prav  v  vsaki  stvari .  Všeč  mi  je  bil  občutek ,  ko  sem  v  roki  držal  orožje ,  in  povratni  udarec ,  ko  sem  sprožil .  Všeč  mi  je  bilo ,  da  sem  obvladal  vsako  orožje ,  da  sem  ga  poznal  do  obisti .  In  všeč  mi  je  bilo  odmevanje  strelov ,  ko  smo  se  učili  streljati  v  tarčo .  Toliko  hrupa !  Vedno  je  bilo  več  skupin ,  ki  so  istočasno  vadile  streljanje  v  tarčo .  Pištole ,  puške ,  minometi ,  vsi  so  streljali  naenkrat  v  smeri  proti  planini .  Včasih  sem  imel  vtis ,  da  je  to  nekakšen  zbor ,  in  po  telesu  so  mi  šli  mravljinci .  Zahvaljeval  sem  se  Bogu ,  da  me  je  pripeljal  sem .  Streliva  smo  imeli  na  pretek  in  vedno  tudi  kakšno  novo  igračko  na  razpolago .  Strelivo  smo  hranili  v  votlinah  nedaleč  od  taborišča .  Tri  so  bile  namenjene  samo  za  hrambo  orožja .  Bil  sem  v  dveh  od  njih  –  obe  sta

AFGANISTAN

MOJE  ŽIVLJENJE  V  AL  KAIDI

Naslednja  stopnja  našega  urjenja  je  bilo  usposabljanje  z  eksplozivi .  Urili  smo  se  z  Abu  Jahjem ,  ki  je  bil  iz  Jemna .  To  šolanje  je  trajalo  dva  tedna .  Tako  kot  usposabljanje  z  orožjem  se  je  tudi  to  delilo  na  teoretični  in  praktični  del .  Veliko  časa  smo  prebili  v  učilnici ,  kjer  smo  slišali  vse  o  najpomembnejših  vrstah  eksploziva  –  TNT ,  dinamitu  in  plastičnih  eksplozivih ,  kot  so  C1 ,  C2 ,  C3  in  C4  ( semtex ) .  Izvedeli  smo ,  da  so  si  Američani  prizadevali  od  afganistanskih  mudžahedinov  dobiti  nazaj  semtex ,  ker  je  bil  tako  nevaren .  Za  razliko  od  drugih  eksplozivov  se  semtexa  skorajda  ne  da  zaznati .

AFGANISTAN

MOJE  ŽIVLJENJE  V  AL  KAIDI

AFGANISTAN

To  ni  bilo  nič  nenavadnega .  Rekruti  so  v  Haldan  stalno  prihajali  in  odhajali .  Tisti ,  ki  so  odhajali ,  so  se  le  redko  poslovili .  Ko  je  kak  prijatelj  odšel ,  smo  bili  le  redko  žalostni .  Vsi  smo  se  zavedali ,  da  smo  tam  iz  določenega  razloga .  Večina  bratov  je  ostala  več  mesecev .  Drugi  so  prišli  le  za  nekaj  tednov ,  da  se  naučijo  samo  točno  določene  spretnosti :  kako  se  napade  konvoj  ali  požene  v  zrak  most .  Te  skupine  so  bile  v  glavnem  iz  Tadžikistana ,  Uzbekistana ,  Kirgizije ,  Kašmirja  in  Čečenije .  Prihajale  so  torej  iz  regij ,  ki  so  relativno  blizu  našemu  taborišču .  Urile  so  se  ločeno  od  drugih ,  običajno  z  Abu  Bakrom  ali  Ibn  al - Šejkom ,  in  nikoli  nismo  vedeli ,  kaj  delajo .  Včasih  je  ista  skupina  odšla  in  se  ponovno  vrnila ,  da  se  nauči  kaj  novega .  Ko  je  Abdul  Kerim  odšel ,  sem  se  več  pogovarjal  z  brati  iz  drugih  krajev .  Zelo  rad  sem  imel  Kašmirce .  Ti  so  mi  govorili  o  svoji  vojni  in  o  Indijcih  kot  o  brutalnih  in  neusmiljenih  sovražnikih .  Večinoma  pa  so  mi  pripovedovali  o  svoji  domovini ,  ki  so  jo  imeli  neznansko  radi .  Še  nikoli  nisem  slišal  nikogar ,  da  bi  s  takim  žarom  govorili  o  lepotah  svoje  dežele  –  o  jezerih  in  rekah  ter  o  gorah ,  ki  se  dotikajo  raja .  Povedali  so  mi  tudi ,  kakšno  pot  so  napravili ,  da  so  prišli  do  taborišča .  Namesto  da  bi  prišli  prek  Pešavarja ,  tako  kot  jaz ,  so  se  najprej  urili  s  posebno  divizijo  pakistanske  vojske ,  ki  jih  je  zatem  poslala  v  taborišče .  Vsi  Kašmirci  so  šli  po  isti  poti .  Tadžiki  so  se  borili ,  da  bi  napravili  konec  ruski  okupaciji  svoje  dežele .  Ruse  so  sovražili  prav  tako  močno  kot  Čečeni .  Eden  najbolj  gorečih  fantov ,  ki  sem  jih  srečal  v  Haldanu ,  je  bil  Tadžik .  Sam  si  je  poleg  normalnega  urjenja  naložil  še  dodatne  vaje .  Vsak  dan  je  premetaval  skale  in  plezal  po  nevarnih  previsih ,  da  bi  postal  še  močnejši .  Ko  se  je  za  večerjo  vrnil  v  taborišče ,  so  njegove  roke  vedno  krvavele .  Najbolj  neverjetno  pa  je  bilo ,  da  fant  ni  imel  več  kot  štirinajst  let .  Ker  so  bili  drugi  iz  njegove  skupine  vsi  stari  okoli  dvajset  let ,  je  prosti  čas  preživljal  sam .  Ob  reki  je  bila  nekakšna  telovadnica  na  prostem .  Tam  sem  ga  pogosto  videval ,  kako  se  uri  z  utežmi  iz  debelih  kovinskih  palic  in  cementnih  blokov  na  koncih .  Včasih  sem  ga  gledal ,  kako  dviguje  te  uteži ,  med  katerimi  so  bile  tudi  težje  od  njega  samega .

Med  sovražnike  pa  je  treba  vsekakor  prišteti  še  šiite .  Tako  kot  talibani  so  tudi  ti  inovatorji .  Islam  pa  ne  dopušča  nobene  inovacije  –  samo  Koran  in  suna  sta  veljavna .  Zato  se  muslimanski  otroci  učijo  izgovarjati  besede  Korana  fonetično .  In  zakoni  sune  narekujejo  obnašanje  slehernega  muslimana .  Po  besedah  Ibn  al - Šejka  je  Iran  največji  sovražnik  islama ,  večji  od  ZDA ,  Rusije  in  Izraela .  Drugi  so  neverniki ,  medtem  ko  so  šiiti  zaradi  svojih  subverzivnih  namenov  bolj  nevarni  –  islam  namreč  skušajo  uničiti  od  znotraj .  Bosna ,  Čečenija ,  Uzbekistan ,  Tadžikistan  –  to  so  bistvene  točke  na  našem  vojnem  zemljevidu .  V  vseh  teh  deželah  se  mudžahedini  borijo  proti  kafirjem  za  nadzor  muslimanskih  dežel .  To  je  bilo  jasno  vsakomur  med  nami .  Še  bolj  kot  to  pa  nam  je  bilo  jasno ,  da  je  treba  zrušiti  posvetne  vladavine  v  muslimanskih  deželah .  Za  islamski  narod  je  edina  sprejemljiva  oblika  vladavine  teokracija .  A  zdaj  obstaja  le  ena  muslimanska  teokracija  –  Iran .  Ker  pa  je  Iran  šiitski ,  je  to  slaba  tolažba .  Maroko ,  Alžirija ,  Tunizija ,  Libija ,  Jordanija ,  Egipt  –  v  vseh  teh  deželah  vladajo  neverniki ,  saj  so  ljudje  in  ne  Bog .  Toda  ti  režimi  so  bili  po  besedah  Ibn  al - Šejka  sovražniki  islama  še  iz  drugega  razloga .  Vsakomur  je  bilo  namreč  znano ,  da  so  voditelji  v  teh  državah  marionete  v  rokah  velikih  sil  –  Rusije ,  ZDA ,  Francije  in  Velike  Britanije ,  ki  kontrolirajo  muslimanski  svet  tako ,  da  podpirajo  pokvarjene  voditelje ,  ki  služijo  zahodnim  interesom .  Džihad  proti  tem  laičnim  režimom  je  hkrati  upor  proti  tujim  vplivom .  Nekega  večera  je  eden  naših  bratov  vprašal ,  kateri  bo  naslednji  džihad .  Ibn  al - Šejk  je  odgovoril  brez  oklevanja :  Irak .  Irak  je  bogat  z  nafto ,  njegova  vlada  pa  je  šibka .  Zaradi  zalivske  vojne  in  sankcij  je  Sadam  Husein  praktično  paraliziran .  Ljudje  so  zaradi  dolgoletnega  tiranstva  pripravljeni  na  revolucijo .  Seveda  pa  bi  pomenilo  zavzetje  Iraka  še  dodatno  prednost ,  ki  ni  zanemarljiva :  Iran  bi  bil  obkoljen  s  sunitskimi  državami .  To  je  vabljiva  priložnost .  O  dveh  muslimanskih  državah  pa  nismo  skoraj  nikoli  govorili :  o  Afganistanu  in  Pakistanu ,  o  državah ,  katerih  gostje  smo  bili .  Afganistan  smo  imenovali  » dežela  džihada , «  ker  nas  je  lepo  sprejel  in  nam  dovolil ,  da  se  urimo  za  boj  po  vsem  svetu .  Pakistan  je  bil  prav  tako  naš  zaveznik ,

AFGANISTAN

AFGANISTAN

njegovega  lastnika !  Ko  me  je  Abu  Musa  vprašal ,  če  bi  se  ga  rad  naučil  voziti ,  sem  poskočil  od  veselja .  Abu  Musa  me  je  naučil  vse ,  kar  je  bilo  treba  vedeti  o  T - 55 :  kako  se  ga  vozi ,  kako  se  zažene  motor ,  kako  se  z  njim  strelja .  Ko  je  ocenil ,  da  ga  dobro  poznam ,  mi  je  pustil ,  da  ga  sam  vozim .  Zapeljal  sem  na  ravnico  ob  taborišču ,  on  pa  me  je  s  pogledom  spremljal .  Tank  je  bil  zelo  težak  in  z  njim  ni  bilo  lahko  upravljati .  Ne  da  bi  si  želel ,  sem  se  s  tankom  kmalu  znašel  na  pobočju  in  se  vzpenjal  proti  kašmirskemu  taborišču .  S  kotičkom  očesa  sem  opazil ,  da  Abu  Musa  mrzlično  maha  z  rokami  in  mi  daje  znake ,  naj  se  ustavim .  Kakor  hitro  sem  uspel ,  sem  pritisnil  na  zavoro .  Ko  je  Abu  Musa  prišel  do  mene ,  mi  je  rekel ,  da  je  na  hribu  polno  sovjetskih  min .  Prav  lahko  bi  me  tam  s  tankom  vred  razneslo .  Kasneje  sem  se  potolažil .  Kar  težko  bi  mi  bilo  očitati ,  da  sem  zapeljal  iz  smeri ,  sem  si  mislil .  Konec  koncev  sem  imel  vozniški  izpit  šele  nekaj  mesecev .  Kar  nekaj  tednov  sva  bila  z  Abdulom  Kerimom  edina  arabska  rekruta  v  taborišču .  Edini  ljudje ,  ki  sva  jih  videla ,  so  bili  borci  gibanja  Hezb - iIslami ,  ki  so  prihajali  s  fronte  in  ostali  v  taborišču  le  po  nekaj  dni .  Izogibala  sva  se  pogovorom  z  njimi  –  tako  so  od  naju  zahtevali ,  kajti  nismo  opravljali  iste  naloge .  Vendar  so  borci  Hezb-i - Islamija  molili  z  nama  v  mošeji ,  zato  sva  pogosto  slišala ,  o  čem  so  se  pogovarjali .  Najpogosteje  so  omenjali  talibane .  Bili  smo  v  pozni  jeseni  1995  in  v  tistem  času  je  divjala  strašna  bitka  za  Kabul .  Rabani  in  Masud  sta  se  še  upirala ,  a  talibani  so  hitro  napredovali .  Po  splošnem  mnenju  talibani  ne  bi  mogli  zavzeti  Kabula ,  ne  da  bi  se  povezali  s  Hekmatjarjem  ali  z  Rašidom  Dostumom ,  uzbeškim  vojskovodjem ,  ki  je  še  vedno  nadzoroval  velik  del  dežele .  Borci  Hezb-i - Islamija  so  se  nadejali  zveze  med  Hekmatjarjem  in  talibani .  Rabanija  so  sovražili .  Upali  so ,  da  se  bodo  –  če  svoje  sile  združijo  s  talibani  – ,  Rabanija  enkrat  za  vselej  odkrižali .  A  vedeli  so ,  da  na  tako  zvezo  emir  Abu  Džihad  ne  gleda  z  odobravanjem .  Bil  je  popolnoma  zvest  Hekmatjarju ,  ki  pa  je  odklanjal  zvezo  s  talibani .  Z  Abdulom  Kerimom  sva  bila  istega  mnenja  kot  emir ,  ker  tudi  nisva  imela  rada  talibanov .  A  ker  se  naju  vse  to  ni  tikalo ,  se  v  te  razprave  nisva  spuščala .

Prav  ko  so  med  seboj  razpravljali  o  različnih  načinih ,  kako  bi  ga  ubili ,  so  prek  radia  dobili  klic  iz  štaba  Hezb-i - Islamija ,  od  koder  so  jih  pozvali ,  naj  ohranijo  pilota  pri  življenju ,  da  ga  bodo  zaslišali .  Morda  bodo  iz  njega  uspeli  dobiti  kako  dragoceno  informacijo .  Medtem  ko  so  čakali  na  zasliševalce ,  so  pilota  ves  čas  strašno  tepli .  Ko  so  ti  končno  le  prišli ,  je  bil  pilot  že  v  tako  žalostnem  stanju ,  da  so  Arabcem  ukazali ,  naj  ga  odpeljejo  v  bolnišnico .  Toda  ti  niso  hoteli ,  da  bi  ostal  pri  življenju ,  zato  so  mu  na  poti  vbrizgali  strojno  olje  –  lepljivo ,  črno  strojno  olje  naravnost  v  telo .  Za  Arabci  so  v  bolnišnico  kmalu  prišli  tudi  zasliševalci .  Mudžahedini  so  jim  rekli ,  da  se  je  pilot  pri  skoku  iz  letala  tako  poškodoval ,  da  umira .  Zasliševalci  so  nekaj  časa  pregledovali  pilota ,  potem  pa  ugotovili ,  da  zanje  ni  uporaben ,  in  dovolili  Arabcem ,  da  ga  ubijejo .  Ti  so  vrgli  pilota  v  luknjo  v  tleh  in  vsi  naenkrat  začeli  nanj  streljati .  Krogle  so  pilotovo  telo  raztrgale  na  kosce .  Njegovo  drobovje  je  eksplodiralo  in  vse  je  bilo  od  riža .  » Tagut  je  imel  riž  za  kosilo ! «  To  je  bila  pika  na  i  v  zgodbi  in  vsi  so  se  smejali .  Zame  je  bila  to  najokrutnejša  zgodba ,  kar  sem  jih  kdaj  koli  slišal .  Pozornost  mi  je  zbudila  še  ena  zgodba ,  saj  je  odlično  ponazarjala  mejo  interpretacije ,  o  čemer  so  nam  govorili  pri  pravilih  džihada .  Ta  meja  je  navsezadnje  dopuščala ,  da  se  lahko  opraviči  sleherno  dejanje .  Ko  so  se  sovjetske  čete  umikale  iz  Afganistana ,  se  je  nekemu  mudžahedinu  iz  Sarovbija  uspelo  pritihotapiti  v  enega  od  Nadžibulahovih  garnizonov  in  vreči  skozi  okno  bombo .  A  v  trenutku ,  ko  je  bomba  zapustila  njegovo  roko ,  je  slišal  glas ,  ki  je  prihajal  iz  notranjosti  stavbe :  » Alahu  akbar ! «  Bil  je  čas  za  jutranjo  salat .  Nekaj  sekund  kasneje  je  eksplozija  pobila  vse  ljudi ,  ki  so  bili  pri  molitvi .  Sprva  je  bil  mudžahedin  pretresen  in  ga  je  dejstvo ,  da  je  pobil  muslimane ,  ki  so  bili  pri  molitvi ,  tako  mučilo ,  da  je  šel  po  nasvet  k  dobremu  poznavalcu  Korana .  Slednji  mu  je  rekel ,  naj  si  tega  ne  žene  preveč  k  srcu :  » Brat  moj ,  ti  se  boriš  pod  zastavo  islama .  Oni  se  borijo  pod  zastavo  nevernikov .  Pusti  Bogu ,  da  presodi ,  kdo  ima  prav . «  Poznavalčevo  mnenje  je  Arabca  očitno  zelo  učinkovito  pomirilo .  Konec  koncev ,  po  toliko  letih  je  bil  še  vedno  tu .

MOJE  ŽIVLJENJE  V  AL  KAIDI

AFGANISTAN

Poleg  nepazljivega  učenca  je  bilo  v  lijaku  polno  ledu ,  vendar  je  s  tekočo  časovno  bombo  v  rokah  stekel  proti  vratom ,  namesto  da  bi  mešanico  zlil  na  led  in  jo  ohladil .  V  trenutku ,  ko  je  stopil  na  plano ,  je  mešanica  eksplodirala  in  mu  odtrgala  obe  roki  in  uničila  levo  oko .  » Ali  je  preživel ? «  sem  vprašal .  » Je .  Zdaj  živi  v  Londonu ,  kjer  pridiga  po  mošejah .  Ime  mu  je  Abu  Hamza  al - Masri . «  Takrat  mi  to  ime  ni  ničesar  pomenilo .  Nisem  si  mogel  predstavljati ,  da  bo  ta  človek  odigral  še  pomembno  vlogo  v  mojem  življenju .

» Bratje ,  kot  si  ti ,  so  vedno  dobrodošli  v  Al - džami . «  Poznal  sem  Al - džamo  al - islamijo ,  militantno  egiptovsko  skupino ,  ki  se  je  pojavila  v  sedemdesetih  letih ,  ko  so  se  Muslimanski  bratje  odpovedali  nasilju .  V  Haldanu  sem  po  radiu  slišal ,  da  so  poleti  tistega  leta  prevzeli  odgovornost  za  ponesrečeni  poskus  atentata  na  egiptovskega  predsednika  Hosnija  Mubaraka .  Prišlek  s  črnim  turbanom  je  nekaj  zašepetal  Asadu  Alahu  na  uho ,  ta  pa  je  namrščil  obrvi  in  odšel  proti  laboratoriju .  Mož  s  protezami  me  je  odpeljal  proti  ruševinam ,  kjer  smo  preizkušali  eksploziv .  Drugi  so  šli  z  nama ,  razen  telesnega  stražarja ,  ki  je  z  otroki  ostal  pri  avtomobilu .  Mož  s  protezami  je  iz  nahrbtnika  vzel  majhno  kovinsko  škatlo .  V  njej  je  bilo  več  škatlic ,  ki  niso  bile  večje  od  škatlice  vžigalic .  Sklonil  se  je  in  položil  eno  teh  škatlic  ob  vznožje  ruševin .  » Kaj  je  to ? «  sem  vprašal .  » To  je  ANFO , «  je  odgovoril .  » Zdaj  ga  še  testiramo . «  Presenečeno  sem  pogledal .  Vedno  smo  uporabljali  le  malo  eksploziva  in  potem  računali ,  kakšen  bi  bil  učinek  z  večjimi  količinami .  A  še  nikoli  nisem  videl ,  da  bi  kdo  uporabljal  tako  majhne  količine .  Potem  je  Egipčan  sprožil  majhno  eksplozijo  in  se  sklonil ,  da  bi  pregledal  učinek .  Sedel  sem  na  skali  skupaj  z  možem  s  turbanom  in  gledal ,  kako  se  odvija  poskus .  » Kam  bi  šel  na  svoj  džihad ? «  me  je  vprašal  mož  s  turbanom  in  pri  tem  še  naprej  gledal  naravnost  predse  proti  možu  s  protezami .  Ker  nisem  vedel ,  kakšen  odgovor  bi  radi  slišali ,  sem  mu  povedal  to ,  kar  sem  v  resnici  mislil :  » V  Čečenijo . «  Prikimal  je  in  še  naprej  zrl  predse .  Kmalu  se  nama  je  pridružil  mož  s  protezo .  Bližal  se  je  čas  odhoda .  Pospremil  sem  ju  do  toyote .  Preden  se  je  povzpel  v  avto ,  se  je  mož  s  turbanom  obrnil  proti  meni  in  z  nasmehom  na  obrazu  rekel :  » Upam ,  da  se  boš ,  ko  boš  končal  usposabljanje ,  oglasil  pri  nas . «  Potem  so  se  odpeljali .  Nekaj  dni  kasneje  smo  ravno  končali  pouk ,  ko  smo  videli ,  kako  tečeta  Abu  Džihad  in  Abu  Musa  proti  mošeji .  Ko  sta  prišla  do  nje ,  sta  začela  streljati  v  zrak  s  kalašnikovkama .

MOJE  ŽIVLJENJE  V  AL  KAIDI

tekajo  naokoli  v  šalvar  kamez ,  je  bil  prav  smešen .  Sicer  pa  sem  največ  časa  preživel  ob  robu  igrišča ,  saj  se  nisem  nikoli  naučil  igrati  nogometa .  Veliko  sem  premišljeval .  Moje  misli  so  se  kar  nekaj  časa  vrtele  okoli  bombnega  napada  v  Islamabadu .  Vedno  znova  sem  imel  pred  očmi  obraz  Egipčana  s  črnim  turbanom .  Njegove  besede  so  me  preganjale  kot  mora .  Upam ,  da  nas  boš  prišel  pogledat ,  upam ,  da  nas  boš  prišel  pogledat .  Hotel  me  je  rekrutirati  za  samomorilski  napad .  Verjetno  so  mu  povedali ,  kako  sem  se  prostovoljno  javil  za  deaktivacijo  bombe  v  reki .  Verjetno  si  je  mislil ,  da  je  moja  velika  želja  postati  šahid .  Pri  bombnem  napadu  na  egiptovsko  ambasado  sem  ušel  žalostni  usodi ,  a  nedvomno  so  se  pripravljali  že  novi  načrti .  Al - džama  je  imela  zame  gotovo  kaj  predvideno .  Zakaj  bi  me  sicer  še  naprej  držali  v  Darunti ?  Ali  mi  bodo  prihodnjič  predlagali  kakšno  samomorilsko  nalogo  ali  morda  celo  ukazali ,  naj  jo  izvedem ?  Vendar  Al - džama  ni  bila  edina  stvar ,  ki  mi  je  povzročala  sive  lase .  Dlje  ko  sem  ostajal  v  istem  kraju ,  večje  je  bilo  tveganje ,  da  me  bodo  razkrinkali .  Vsepovsod  je  bilo  polno  Alžircev .  Slej  ko  prej  bo  kdo  govoril  z  Aminom  ali  Jasinom  in  odkril  mojo  identiteto .  Nisem  si  želel  končati  tako  kot  nesrečni  afganistanski  pilot ,  ki  so  ga  vrgli  v  jamo  in  zmitraljirali .  Na  trenutke  sem  pomislil  na  Gillesa  in  na  to ,  kar  mi  je  rekel  v  vrtu  Dolmabahçe .  Dal  mi  je  na  razpolago  sedem  mesecev ,  a  ta  rok  se  je  že  davno  iztekel .  Nekega  dne  sem  stopil  v  mošejo  skupaj  z  Abdulom  Kerimom  in  bil  priča  prizoru ,  ob  katerem  me  je  spreletel  srh .  Neki  mož  je  z  zavezanimi  očmi  in  obešen  za  pete  visel  s  trama  in  kričal .  Ob  njem  je  stalo  več  bratov ,  med  njimi  nekaj  iz  arabskega  taborišča ,  in  mu  tulilo  na  ušesa .  Eden  od  njih  mu  je  s  pištolo  meril  v  glavo .  Oblil  me  je  hladen  znoj .  Takole  obračunajo  z  izdajalci ,  sem  pomislil .  To  me  bo  doletelo ,  če  me  odkrijejo .  A  panika  me  ni  grabila  dolgo  časa ,  saj  naju  je  prišel  iskat  Abu  Musa  in  naju  peljal  ven .  » Pridita ,  to  ni  za  vaju . «  » Kaj  se  dogaja ? «  sem  radovedno  vprašal .  » To  je  eden  od  bratov  iz  arabskega  taborišča .  Pripravlja  se  za  neko  nalogo .  Drugi  ga  urijo  v  prenašanju  mučenja ,  če  bi  slučajno  padel  v  roke  sovražniku . «

AFGANISTAN

Junija  1995  je  Basajev  s  skupino  petdesetih  mudžahedinov  napadel  bolnišnico  v  Budjenovsku  in  zajel  tisoč  petsto  ljudi ,  ki  so  bili  v  njej .  Rusi  so  bolnišnico  dvakrat  napadli ,  a  Basajev  in  njegovi  borci  so  jih  obakrat  odbili .  Končno  je  separatistični  vodja  dosegel  sporazum  z  Viktorjem  Černomirdinom ,  predsednikom  ruske  vlade :  v  zameno  za  talce  je  dobil  prost  prehod  do  Čečenije  in  obljubo ,  da  bodo  Rusi  ustavili  vse  vojaške  operacije  na  čečenskih  tleh .  V  filmu  je  Basajev  demonstriral ,  kako  se  uporablja  nova  vrsta  strojnice .  Bila  je  opremljena  z  dušilcem .  Ko  je  z  njo  ustrelil ,  se  je  iz  cevi  zaslišal  le  rahel  kovinski  klik .  Basajev  nam  je  s  pomočjo  ruskega  tolmača  povedal ,  da  gre  za  zadnji  ruski  model .  V  nekem  trenutku  je  pogledal  v  kamero ,  pomahal  z  roko  in  pozdravil  vse  svoje  brate  na  urjenju  v  afganistanskih  taboriščih .  Verjetno  je  vedel ,  da  se  bo  režiser  vrnil  v  Darunto ,  ker  je  naše  taborišče  omenil  z  imenom .  Naslednjega  dne  sem  srečal  filmskega  režiserja  pri  jutranji  molitvi ,  potem  pa  še  pri  opoldanski .  Ko  sem  ga  drugič  srečal ,  sem  videl ,  da  nekaj  ni  v  redu ,  kajti  njegov  pogled  je  bil  zelo  mrk .  Moja  pozornost  se  je  nagonsko  dvignila  na  stopnjo  najvišje  pripravljenosti .  Po  opoldanski  molitvi  je  Abu  Džihad  vstal  in  nas  nagovoril  z  resnim  glasom :  » Danes  zjutraj  smo  odkrili ,  da  je  nekdo  odprl  zaboj  našega  brata  v  skladišču .  Lahko  si  predstavljate ,  da  smo  zaradi  tega  zelo  slabe  volje . «  Pogled  sem  uprl  naravnost  predse ,  moje  srce  pa  je  divje  razbijalo .  Težko  bi  rekel ,  da  sem  bil  presenečen ,  ko  se  je  Abu  Džihad  obrnil  k  meni :  » Abu  Imam ,  ti  si  bil  več  ur  sam  v  skladišču .  Ali  si  ti  odprl  zaboj ? «  Imel  sem  že  pripravljen  odgovor :  » Ne ,  brat  moj , «  sem  rekel  povsem  mirno .  » Sami  ste  pregledali  skladišče  skupaj  z  menoj .  Se  spomnite ?  Če  bi  odprl  katerega  od  zabojev ,  bi  vi  to  gotovo  opazili . «  Zardel  je  kot  kuhan  rak .  » Seveda ,  gotovo ,  spomnim  se  tega , «  je  rekel  s  prisiljenim  nasmeškom .  » Imaš  prav ,  Abu  Imam .  Oprosti . «  Potem  se  je  obrnil  k  drugim ,  in  da  bi  si  rešil  kožo ,  rekel ,  da  poslej  nihče  več  ne  sme  v  skladišče  brez  njegove  prisotnosti .

Širna  je  dežela  džihada

Naslednje  jutro  smo  se  vsi  zbrali  pred  mošejo ,  kjer  je  bil  parkiran  terenski  avto ,  dostavni  kamionet  modre  barve ,  znamke  toyota .  Pobarvan  je  bil  kot  rešilec ,  z  rdečim  polmesecem  na  strani .  Neki  borec  Hezb - iIslamija  mi  je  rekel ,  da  je  bil  avto  Hekmatjarjev .  Iz  njega  je  stopil  Ibn  alŠejk  in  pozdravil  vse  brate .  Potem  se  je  obrnil  k  meni :  » Abu  Imam ,  čas  je ,  da  gremo . «

Šejk  Omar  Bakri  Mohamed  radikalni  imam ;  podpre  Abu  Hamzo  v  razpravi  z  Abu  Katado  Ali  Touchent ,  » Tarek «  iz  Bruslja ;  domnevni  glavni  vodja  vala  bombnih  napadov  poleti  1995  v  Franciji  Alexandre  Mark  Penny  Abdul  Hak  Philippe  agent  DGSE ;  Gillesova  zamenjava  v  Londonu  agent  britanskih  tajnih  služb ;  Danielova  zamenjava  agentka  britanskih  tajnih  služb  maroški  rekrut  iz  Haldana  Gillesov  in  Alexandrov  šef  v  DGSE

V  cerkev  Svete  Sofije  sem  stopil  v  poznem  popoldnevu .  Njena  veličina  in  enkratna  arhitektura  sta  mi  vzeli  sapo .  Njena  znamenita  kupola  je  lebdela  nad  obokanimi  okni ,  kot  bi  bila  breztežna .  Notranjost  se  je  kopala  v  zlati  svetlobi .  To  je  bila  najlepša  mošeja ,  kar  sem  jih  kdaj  koli  videl  –  in  istočasno  tudi  cerkev .  Močan  vtis  so  name  naredili  mozaiki ,  ki  so  predstavljali  Jezusa ,  Marijo  in  Janeza  Krizostoma .  Nihče  ni  ničesar  uničeval ,  čeprav  so  imeli  muslimani  vsako  človeško  upodobitev  za  bogoskrunstvo .  Ko  so  Turki  zavzeli  Konstantinopel  in  cerkev  spremenili  v  mošejo ,  so  te  podobe  prekrili  z  mavcem .  Postopoma ,  stoletja  so  muslimanski  arhitekti  odstranjevali  mavec ,  da  bi  restavrirali  mozaike  in  jih  potem  spet  prekrili .  Turki  bi  jih  lahko  uničili ,  a  so  se  raje  odločili ,  da  jih  ohranijo .

» Mi  lahko  pokažete  svoj  potni  list ? «  so  bile  njegove  prve  besede .  Gilles  mu  ga  je  podal .  Počasi  sem  dojemal  njegovo  opozorilo  iz  dvigala .  » Hočem ,  da  mi  poveste  vse ,  kar  se  je  zgodilo  od  vašega  pristanka  v  Pakistanu  pa  do  vaše  vrnitve  v  Istanbul . «  Ponovil  sem  zgodbo ,  ki  sem  jo  pred  dvema  dnevoma  povedal  Gillesu .  Mož  me  je  pogosto  prekinjal  in  mi  zastavljal  vprašanja .  To  niso  bila  vprašanja  o  tem ,  kaj  sem  videl  in  koga  sem  srečal  oziroma  česa  sem  se  v  taboriščih  naučil ,  pač  pa  jih  je  zastavljal  zgolj  zato ,  da  je  dobil  potrditev  tega ,  kar  sem  mu  povedal .  Koliko  časa  traja  vožnja  od  meje  do  Haldana ?  Kakšno  je  begunsko  taborišče  v  Pešavarju ?  Koliko  je  star  Abu  Zubajda ?  Očitno  je  bilo ,  da  človek  zelo  dobro  pozna  Pakistan .  Lahko  bi  stavil ,  da  je  tam  tudi  nekaj  časa  živel .  Prav  tako  sem  uvidel ,  da  me  je  skušal  zasačiti  pri  laži ,  kar  je  počel  tako ,  da  je  ves  čas  zastavljal  neumna  vprašanja  kot :  » Če  sem  prav  razumel ,  je  Abu  Zubajda  emir  Darunte ?  Torej  ste  šli  v  Afganistan  iz  Karačija ?  Torej  je  Haldan  blizu  Islamabada ? «  Na  koncu  sem  izgubil  potrpljenje .  » Kakšna  jebada  pa  je  tole ?  Kaj  se  pa  greste ? «  sem  vprašal .  Prišel  sem  z  namenom ,  da  bi  govoril  o  izjemno  pomembnih  stvareh  –  o  bombah ,  strupih ,  spečih  celicah  –  ta  človek  pa  je  dajal  vtis ,  da  se  iz  vsega  tega  norčuje .  Mislil  je ,  da  sem  si  vse  skupaj  izmislil .  » Nisem  prišel  sem ,  da  bi  izgubljal  čas , «  sem  jezno  rekel .  » Zakaj  se  kar  naprej  trudite  in  mi  nastavljate  nekakšne  trapaste  zanke ,  tako  da  vztrajate  in  hočete ,  da  bi  rekel  nekaj ,  kar  oba  veva ,  da  ni  res ? «  Gilles  je  planil  pokonci .  » Mislim ,  da  bo  za  danes  dovolj , «  je  rekel .  Plešasti  mož  je  sprva  dajal  vtis ,  da  je  presenečen ,  potem  pa  je  pobral  svoje  stvari ,  oblekel  plašč  in  odšel .  Ko  je  za  seboj  zaprl  vrata ,  se  je  Gilles  obrnil  k  meni  in  se  zbegano  nasmihal .  » Opozoril  sem  te ,  da  te  stvar  lahko  spravi  ob  živce . «  Naslednjega  dne  se  je  zaslišanje  bolje  odvijalo .  Plešasti  mož  je  bil  bolj  vljuden  in  je  opustil  provokativna  vprašanja .  Ko  smo  končali ,  me  je  Gilles  odpeljal  na  sprehod  po  mestu .  Videti  je  bil  zaskrbljen .  » Kako  se  misliš  tega  lotiti ? «  me  je  vprašal  po  daljšem  premisleku .  » Česa ? «

V  Senegalu  sem  čakal  mesec  dni ,  na  potni  list .  Nekega  dne  je  v  moj  hotel  prišel  človek ,  ki  se  je  predstavil  za  » Gillesovega  prijatelja « .  Dal  mi  je  šop  dolarjev  in  frankov  in  nov  potni  list .  Ko  sem  ga  pogledal ,  sem  doživel  neprijetno  presenečenje :  izdali  so  ga  namreč  na  ime ,  ki  sem  ga  uporabljal  v  taboriščih  za  urjenje  –  na  Abu  Imama  al - Mugrabija .  Bilo  mi  je  kristalno  jasno ,  kaj  je  imela  DGSE  v  mislih :  zelo  dobro  so  se  zavedali ,  da  je  bilo  praktično  nemogoče ,  da  bi  šel  s  tem  potnim  listom  kamor  koli ,  in  prav  to  je  bilo  tisto  –  hoteli  so  me  še  naprej  imeti  na  vajetih .  Gilles  me  je  prišel  počakat  na  letališče  Roissy - Charles - de - Gaulle .  Odpeljal  me  je  v  hotel ,  kjer  sem  bival ,  ko  sem  odšel  iz  Belgije .  Šla  sva  v  mojo  sobo ,  ne  da  bi  se  ustavila  v  recepciji .  Takoj  ko  sva  vstopila ,  sem  mu  pomolil  pod  nos  potni  list .

LONDONISTAN

Abu  Katada

MOJE  ŽIVLJENJE  V  AL  KAIDI

Four  Feathers

Na  odru  so  že  sedeli  trije  možje ,  pred  njimi  pa  je  bila  postavljena  video  kamera .  Prepoznal  sem  Abu  Katado  in  enega  od  duhovnikov ,  ki  je  bil  z  njim  na  petkovi  konferenci ,  tretji  pa  je  bil  nov .  Abu  Katada  je  dvignil  roke  in  vsi  so  utihnili .  » Salamu ’ alajkum  va - rahmatu  liahi  va - barakatuhu .  Bismi ’ alahi ’ alrahmani ’ l - rahim ,  va - salatu  va - salamu  ala  rasuli  Alahi  sajedna  Muhamad  sala  Alahu ’ alihi  va - salam . «  Abu  Katada  je  govoril  s  toplim  in  globokim  glasom .  Naj  bo  Alah  hvaljen  in  zahvaljen ,  naj  bosta  mir  in  blagoslov  z  njegovim  glasnikom .  Na  začetku  nas  je  spomnil ,  da  je  džihad  dolžnost  za  vse  muslimane .  Rekel  je ,  da  če  neverniki  ugrabijo  eno  samo  žensko ,  je  vsak  musliman  kjer  koli  na  svetu  dolžan ,  da  jo  privede  nazaj .  Potem  je  govoril  o  različnih  oblikah  džihada :  o  džihadu  srca ,  jezika ,  znanja ,  roke  in  meča .  Jasno  je  povedal ,  da  je  najbolj  plemenit  med  vsemi  oboroženi  džihad .  Bil  sem  pod  vtisom  jezika ,  ki  ga  je  uporabil  Abu  Katada ,  ki  je  bil  pravzaprav  isti  kot  jezik ,  ki  sem  ga  slišal  v  taboriščih  za  urjenje .  Za  trenutek  me  je  poneslo  nazaj ,  v  mošejo  v  Haldanu .  Ko  sem  se  z  mislimi  vrnil ,  je  Abu  Katada  govoril  o  drugi  stvari  –  o  razliki  med  obrambnim  in  napadalnim  džihadom .  Potem  je  Abu  Katada  začel  govoriti  o  Alžiriji .  Opazil  sem ,  da  je  poslušalstvo ,  ki  je  vse  dotlej  tiho  sledilo ,  postalo  nemirno .  Nekateri  so  začeli  šepetati  svojim  sosedom .  Ko  je  Abu  Katada  odprl  razpravo  za  vprašanja ,  je  več  mož  dvignilo  roke .  Postavili  so  zelo  neposredna  vprašanja :  ali  je  džihad  v  Alžiriji  defenziven  in  potemtakem  obvezen ?  Ali  so  muslimani ,  ki  ne  podpirajo  Gie ,  še  pravi  muslimani ?  Na  večino  vprašanj  je  odgovoril  Abu  Katada ,  nekaj  pa  jih  je  prepustil  Abu  Validu ,  ki  je  bil  ob  Abu  Katadi  že  na  prejšnji  konferenci .  Abu  Valid  je  bil  malo  mlajši  in  malo  vitkejši  od  Abu  Katade .  Imel  je  izrazite  arabske  poteze .  Ko  je  govoril ,  sem  ga  zelo  pazljivo  poslušal .  Nenadoma  mi  je  postalo  jasno :  Abu  Valid  je  šel  skozi  taborišča  za  urjenje .  Medtem  ko  so  prisotni  postajali  vse  bolj  nemirni ,  je  ostajal  miren  in  vedro  razpoložen .  Ponovno  sem  pretehtal  Abu  Katado ,  da  bi  videl ,  če  sem  pri  prvem  vtisu  zgrešil  in  spregledal  to  potezo  –  a  je  nisem .  Njegovo  vedenje  ga  je  izdajalo :  njegov  glas  je  imel  več  modulacij ,  njegov  obraz  je  bil  preveč  blag .  Abu  Katada  ni  bil  nikoli  mudžahedin .

Samir  in  Halid  sta  bila  videti  vesela ,  da  sta  me  spoznala .  Takoj  sem  vedel ,  da  bomo  postali  najboljši  prijatelji  na  svetu .  Tistega  dne  sem  prvič  videl  Abu  Hamzo .  Resnici  na  ljubo  je  bil  videti  prav  strašljivo :  bil  je  brez  levega  očesa  in  brez  obeh  rok .  Namesto  desne  roke  je  imel  nenavadno  protezo ,  ki  se  je  končala  s  kovinsko  kljuko .  Moj  prvi  vtis  je  bil ,  da  imam  pred  seboj  gusarja .  Ko  sem  ga  nekaj  časa  gledal ,  sem  ugotovil ,  da  je  to  tisti  imam ,  o  katerem  nam  je  govoril  Asad  Alah  v  Darunti .  Abu  Hamza  je  bil  brat ,  ki  mu  je  eksplozija  nitroglicerina  odnesla  obe  roki .  Bilo  je  srhljivo .  Presenečenje  pa  se  je  samo  še  stopnjevalo ,  ko  je  Abu  Hamza  začel  govoriti .  Bil  je  popolnoma  nepismen  iz  teologije ,  kar  je  bilo  več  kot  čudno  za  nekoga ,  ki  je  šel  skozi  afganistanska  taborišča .  Govoril  je  glasno  in  zelo  samozavestno ,  hkrati  pa  tudi  precej  neumno .  Skušal  je  braniti  početje  Gie  z  zakoni  islama ,  a  ni  vedel ,  o  čem  govori .  Vendar  nisem  bil  edini ,  ki  je  to  opazil :  Abu  Katada  in  Abu  Valid  sta  eno  za  drugo  podirala  njegove  trditve .  Omar  Bakri  Mohamed  je  bil  bolj  koherenten  in  je  pomagal  Abu  Hamzi  pri  njegovi  argumentaciji .  Na  koncu  srečanja  je  bilo  povsem  jasno ,  da  je  Abu  Hamza  v  primerjavi  z  učenostjo  Abu  Katade  nekakšen  vulgarni  demagog .  Daniel  in  Gilles  sta  z  zanimanjem  prisluhnila ,  ko  sem  jima  povedal  o  Abu  Hamzi .  Ko  pa  sem  jima  povedal ,  kaj  mi  je  o  njem  rekel  Asad  Alah ,  sta  bila  presenečena ,  obenem  pa  jima  je  šlo  na  smeh .  Rekla  sta ,  da  Abu  Hamza  vsem  razlaga ,  da  je  izgubil  roke ,  ko  je  skušal  na  fronti  v  Afganistanu  deaktivirati  protipehotno  mino .  Danielu  in  Gillesu  sta  se  zdela  zanimiva  tudi  Halid  in  Samir ,  še  posebej  ko  sem  jima  povedal ,  da  sta  poznala  Amina  in  Jasina .  Amin  in  Jasin  sta  bila  psevdonima ,  ki  se  nista  pojavila  v  nobenem  časopisu  ali  uradnem  dokumentu .  Če  sta  ju  Halid  in  Samir  poznala ,  je  to  lahko  pomenilo  le  eno  stvar :  bila  sta  del  Giine  vodstvene  skupine .  Gilles  in  Daniel  sta  mi  rekla ,  naj  se  skušam  z  njima  zbližati .  Ko  sem  nekega  petka  prišel  na  srečanje  z  Danielom  in  Gillesom ,  je  bil  tam  samo  Daniel .  V  dvigalu  mi  je  rekel ,  da  je  Gillesa  prosil ,  naj  tokrat

LONDONISTAN

S  Halidom  in  Samirjem  sem  preživljal  vse  več  časa .  Ker  sem  poznal  Amina  in  Jasina ,  sta  mi  zaupala  in  se  z  menoj  odkrito  pogovarjala .  Halid  je  bil  bolj  zgovoren  od  Samirja ,  ki  je  bil  molčeč  in  kot  v  senci  bolj  avtoritarnega  prijatelja .  Ni  minilo  veliko  časa ,  ko  mi  je  Halid  povedal  svojo  zgodbo .  Po  bombnih  napadih  v  Franciji  poleti  1995  mu  je  bila  za  petami  policija ,  zato  je  pobegnil  v  Nemčijo .  Tam  je  nekaj  časa  živel  v  Wuppertalu ,  kjer  pa  se  ni  počutil  varnega ,  zato  je  pobegnil  v  Anglijo .  Nekega  dne  mi  je  Halid  povedal ,  da  ga  bodo  iz  Nemčije  kmalu  prišli  obiskat  prijatelji  in  da  se  bodo  srečali  v  Four  Feathers  na  petkovi  molitvi .  Čakali  smo  jih  pred  mošejo ,  a  ko  se  je  molitev  začela ,  jih  še  vedno  ni  bilo ,  zato  smo  vstopili  in  poslušali  Abu  Valida .  Po  nekaj  minutah  se  je  Halid  obrnil  proti  vratom  telovadnice :  na  njenem  pragu  so  stali  trije  možje .  Spreletel  me  je  srh  –  enega  od  njih  sem  poznal ,  a  se  nisem  mogel  spomniti ,  kje  sem  ga  srečal .  Halid  in  Samir  sta  vstala ,  da  bi  zaželela  dobrodošlico  svojim  prijateljem .  Sam  sem  še  naprej  sedel  in  opazoval  človeka ,  ki  sem  ga  prepoznal .  Bil  je  oblečen  po  modi :  usnjena  jakna ,  kavbojke  in  športni

Zvezek

» Ali  si  vedel ,  da  je  Samir  homoseksualec ? «  je  rekel .  V  njegovem  pogledu  je  bil  odblesk  ironije .  Islam  nima  posebnega  sočutja  do  homoseksualcev .  Takoj  mi  je  postalo  jasno :  tajne  službe  so  izsiljevale  Samirja  in  zdaj  je  delal  zanje .  Nekaj  tednov  kasneje  sta  mi  Mark  in  Alexandre  rekla ,  naj  ne  grem  v  Finsbury  Park ,  ne  da  bi  mi  povedala ,  zakaj .  Malo  zatem  sem  od  Halida  izvedel ,  da  je  policija  vdrla  v  več  hiš  v  Londonu  in  aretirala  nekaj  bratov .

Afganistan .  Krasna  stvar .  V  primerjavi  s  tem ,  kar  zdaj  tu  počnem ,  bi  bilo  to  precej  bolj  zanimivo .  In  morda  mi  bodo  tokrat  dali  konkreten  cilj .  Morda  bi  lahko  storil  kaj  bistvenega .  » Kdaj ? «  sem  vprašal .  Gilles  in  Mark  sta  se  bežno  spogledala .  » Morda  naslednje  leto ? «  je  rekel  Gilles .  V  tistem  trenutku  me  je  navdal  občutek ,  da  se  tokrat  pot  v  Afganistan  ne  bo  uresničila .  Tri  dni  kasneje  sem  se  v  Parizu  spet  srečal  z  Gillesom ,  da  bi  se  pogovarjala  o  moji  upokojitvi .  » Z  veseljem  grem  za  leto  dni  v  Afganistan , «  sem  mu  rekel ,  » ampak  za  nič  dlje .  Ko  se  vrnem ,  se  hočem  upokojiti ,  poročiti  s  Fatimo  in  živeti  z  njo  v  Nemčiji . «  Gilles  si  je  vzel  nekaj  sekund  za  premislek .  » O  tem  ne  odločam  jaz , «  je  rekel .  » Rad  pa  bi  videl ,  da  bi  jutri  o  tem  govoril  z  mojim  šefom . «  To  je  bilo  prvič ,  da  je  omenil  svojega  nadrejenega .  » Nočem  govoriti  s  tvojim  šefom ,  ampak  s  teboj  in  z  nikomer  drugim .  Ko  sem  v  Bruslju  prvič  prišel  k  tebi ,  si  mi  obljubil ,  da  boš  poskrbel  zame . «  Odkimal  je  z  glavo  in  pogledal  vstran .  Bilo  mi  je  jasno ,  da  je  tudi  njemu  težko .  Nazadnje  sva  oba  vstala ,  si  segla  v  roko  in  se  poslovila .  Takrat  nisem  niti  slutil ,  da  je  bilo  to  najino  zadnje  srečanje .  » Eden  od  naših  bratov  bi  se  rad  srečal  s  tabo . «  Ob  teh  besedah  sem  se  zdrznil .  Bil  sem  v  Finsbury  Parku  s  Halidom .  Al - džuma  molitve  so  se  pravkar  končale .  » Kdo  pa  je ? «  sem  vprašal .  Srce  mi  je  začelo  divje  razbijati .  Kaj  če  je  prišel  kdo  iz  Belgije ?  Nekdo ,  ki  je  vedel ,  kaj  sem  storil ?  » Nekdo ,  ki  ga  poznaš .  Nekdo  z  al - džibal . «  Z  gora ?  Iz  taborišč  za  urjenje ?  Malo  sem  se  pomiril ,  a  napetost  ni  popustila ,  še  vedno  sem  bil  ves  na  trnih ,  kar  se  mi  je  vedno  dogajalo ,  kadar  je  grozilo ,  da  bosta  moja  svetova  trčila  drug  ob  drugega .  Halid  mi  je  rekel ,  naj  grem  naslednji  dan ,  v  petek ,  v  Four  Feathers .  Tam  da  me  bo  čakal  s  svojim  prijateljem .

Philippe  mi  je  vrnil  francoski  potni  list ,  zato  sem  se  v  Frankfurtu  skozi  carino  samo  sprehodil .  Olivierja ,  svojo  zvezo ,  sem  srečal  pred

NEMČIJA

NEMČIJA

Pogledal  sem  zvezek  in  potem  Olivierja .  » Saj  ne  misliš  resno , «  sem  rekel ,  vstal ,  se  obrnil  na  petah  in  odšel .  In  končno  je  prišel  tisti  veliki  dan .  Fatima  je  postala  moja  žena .  Nekaj  dni  po  poroki  sem  se  v  neki  kavarni  sestal  z  Matthiasom .  Nekaj  časa  sva  se  pogovarjala ,  čestital  mi  je  in  zaželel  vse  najboljše .  Preden  sva  se  poslovila ,  je  izvlekel  kuverto  in  mi  jo  dal .  » Nekdo  me  je  prosil ,  naj  ti  dam  tole , «  je  preprosto  rekel ,  ne  da  bi  povedal  kaj  več .  Odprl  sem  jo .  V  njej  je  bila  ena  sama  fotografija :  Fatima  in  jaz  na  dan  najine  zaroke .  Bil  sem  v  obleki ,  ona  pa  v  prelepem  kostimu .  Bila  sva  tako  srečna ,  da  sva  se  smejala ,  kot  bi  bila  nora .  To  je  bila  moja  najljubša  fotografija ,  a  sem  jo  moral  pustiti  v  Londonu  z  vsemi  ostalimi  stvarmi .  Ker  mi  iz  tamkajšnjega  stanovanja  niso  ničesar  vrnili ,  sem  mislil ,  da  fotografije  ne  bom  nikoli  več  videl .  Bil  sem  prepričan ,  da  je  bila  fotografija  Philippovo  darilo  za  poroko .  To  je  bil  njegov  način ,  da  mi  pokaže ,  da  kljub  vsemu  drži  obljubo .

Omar  Nasiri  Inside  the  Jihad  –  My  Life  with  Al  Qaeda  Moje  življenje  v  Al  Kaidi  –  Zgodba  iz  prve  roke  Prevod  Tone  Perčič  ISBN  978 - 961 - 02 - 0031 - 4  ©  za  Slovenijo  DZS ,  d.  d. ,  2008  Izdala  in  založila :  DZS ,  založništvo  in  trgovina ,  d.  d.  Dalmatinova  ulica  2 ,  1538  Ljubljana  Za  založbo :  Bojan  Petan  Ljubljana  2008  Prva  izdaja  Prvi  natis  Naklada :  1200  izvodov
