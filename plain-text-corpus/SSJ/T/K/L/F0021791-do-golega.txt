 
BelizeBelize

Presrečen  odide .  Trenutno  sem  v  njegovih  očeh  najboljši  prijatelj ,  vse  dokler  mu  ne  bom  prvič  rekel  ne !  Dekle  se  je  medtem  že  prebudilo .  Takoj  ko  vstopim  v  sobo ,  se  mi  zapeljivo  nasmehne .  Vpraša  me ,  ali  si  lahko  pripravi  črtico  doupa .  V  odgovor  ji  samo  prikimam .  Ležeč  na  postelji  jo  opazujem ,  kako  si  pripravlja  mamilo .  Imeti  mora  kakšnih  šestnajst ,  sedemnajst  let .  Lepa  najstnica  je !  Zadet  nazaj  zaspim .

Za  šankom  dela  prijetna  deklina .  Prijazna  je ,  vendar  mislim ,  da  samo  zaradi  govoric ,  ki  krožijo  o  meni .  Sedim  za  šankom  in  prebiram  časopis ,  ko  me  ogovori  kriminalist .  Znan  mi  je ,  vendar  se  ne  spomnim ,  da  bi  imel  kdaj  opravka  z  njim .

» Kako  pa  si  sploh  prišel  noter ? «  se  ne  zmenim  za  njegovo  vprašanje .

» Ranko  nama  dolguje  že  pet  tisoč  mark ,  zato  bi  bilo  dobro ,  da  stopiš  do  njega  in  ga  spomniš  na  dolg , «  še  dodam .

» Ali  me  lahko  počastiš  s  črtico ? «  ne  odneha .

» Dosti  ima ,  pusti  ga  no , «  vlečem  Maria .  » Veš ,  kolikokrat  sem  mu  pomagal , «  ne  odneha  in  ga  še  enkrat  močno  brcne .  Končno  mi  le  uspe ,  da  ga  spravim  v  taksi .  Ko  se  odpeljemo ,  vidim ,  da  Ranko  še  vedno  leži  na  tleh .  Maria  ni  dobro  imeti  za  sovražnika ,  pomislim  sam  pri  sebi .

Ko  je  čas ,  ga  pokličem .  » Vse  je  v  redu .  Z  robo  sta  zelo  zadovoljna .  Zvečer  prideta  ponjo , «  mi  pove  Alen .

Paket  s  heroinom  položim  pred  njiju  na  mizo .  Z  majhno  ročno  vago  ga  stehtata .  Ker  je  vse  v  redu ,  mi  plačata  in  posel  je  s  tem  končan .

Dolgo  sem  spal .  Dil  v  Avstriji  me  je  precej  izčrpal ,  potreboval  sem  počitek .  Telefon  sem  imel  izklopljen .  Takoj  ko  ga  vključim ,  zazvoni .

» Umiri  cucka ,  drugače  ti  ga  počim , «  se  oglasi  mlajši .

Zvečer  me  pokliče  Jack .  Zanima  ga ,  kako  sem  se  odločil  glede  Švice .  Njegovo  povabilo  sem  z  veseljem  sprejel .

Moram  ven  iz  Ljubljane ,  to  mesto  me  duši .  Že  jutri  naju  bo  peljal  njegov  znanec .  Poskrbeti  moram  za  Maksa .  Zaupal  ga  bom  bivšemu  sošolcu ,  saj  Maria  še  vedno  nikakor  ne  morem  dobiti  na  telefon .  Skrbi  me  zanj ,  vem ,  da  bo  naredil  pizdarijo .  Odločim  se ,  da  pokličem  Ranka .  Posvaril  ga  bom ,  naj  se  ne  prikaže  Mariu  pred  oči .  Telefon  dolgo  zvoni ,  končno  se  le  oglasi  njegova  mama .  Zaskrbljena  je  za  Ranka ,  saj  ga  že  dolgo  ni .

» Si  slišal  za  Ranka ? «  vprašam .  Zanima  me  njegov  odziv  na  moje  vprašanje .

» Pred  pol  ure  me  je  poklical  Robi  in  mi  povedal , «  se  izmotava  Mario .

» Povej  mi ,  si  bil  ti ? «  sem  neposreden .

» Odkar  se  ukvarjam  s  to  prekleto  drogo ,  tega  bo  že  petnajst  let ,  mi  je  umrlo  osem  dobrih  prijateljev  in  dekle ,  znancev  sploh  ne  štejem  več . «  Vstane  in  stopi  do  okna .  Zazre  se  ven  in  nadaljuje .

Mario  je  bil  tokrat  že  na  pogled  drugačen .  V  obraz  je  bil  bled  kot  kreda .  Poznalo  se  mu  je ,  da  je  neprespan .  Toda  tisto ,  kar  me  je  zbodlo ,  so  bile  njegove  oči !  Bile  so  brez  leska ,  nekako  otopele ,  dobesedno  brez  življenja .  Takšne  so  oči  morilca ,  pomislim  sam  pri  sebi .  Prišel  je  k  meni ,  ker  me  je  potreboval .  Vedel  je ,  da  mi  lahko  vse  zaupa ,  nikoli  ga  ne  bi  izdal .  Vendar  je  bilo  tokrat  drugače .  Nočem ,  da  svoje  breme  deli  z  menoj .  Nočem  poslušati  njegove  spovedi .

Takoj  ga  ustavim :  » Poslušaj ,  kar  koli  si  storil ,  ničesar  nočem  vedeti .  Tokrat  ti  ne  morem  pomagati . «

V  slovo  me  močno  stisne  k  sebi .  » Ne  skrbi ,  vse  bo  v  redu .  Le  ti  raje  pazi ,  da  te  Švicarji  ne  zaprejo . «

Jack  vedno  nosi  okoli  vratu  velik  zlat  obesek ,  delo  južnoameriških  Indijancev .  Ker  je  obesek  znotraj  votel ,  vanj  spravlja  manjše  količine  heroina .  Tudi  tokrat  je  vanj  spravil  skoraj  pet  gramov  heroina .  » Za  popotnico , «  mi  je  v  smehu  dejal .

Na  naši  strani  meje  nismo  imeli  nobenih  težav ,  na  avstrijski  pa  so  nas  preverjali  več  kot  uro ,  preden  so  nas  le  spustili  naprej .  Vožnja  je  hitro  minevala .  Jack  je  pripovedoval  svoja  doživetja .  Skoraj  vsako  uro  pa  smo  si  privoščili  črto  heroina  iz  Jackove  skrivne  zaloge .  Romeo  je  bil  med  vožnjo  zelo  redkobeseden .  Zadet  sem  kinkal ,  ko  smo  naslednji  dan  že  prispeli  v  Basel .  Na  smrt  utrujeni  od  dolge  vožnje  smo  takoj  odšli  v  Jackovo  najeto  stanovanje .  Tam  nas  je  pričakala  Jackova  punca ,  Hana .  Lepa  plavolasa  Švicarka ,  po  poklicu  arhitektka ,  nas  je  lepo  sprejela  in  nam  ponudila  kosilo .  Jackovo  stanovanje  je  bilo  prostorno  in  moderno  opremljeno .  Opremila  naj  bi  ga  prav  Hana .

Noter  naju  spusti  majhen  zanikrn  tipček .  Takoj  se  mu  vidi ,  da  je  star  narkoman .  Zoprn  mi  je  že  na  prvi  pogled .  V  dnevnem  prostoru  so  še  trije  tipčki  in  dekle ,  ki  se  ravno  zadeva .  Tipična  džank  scena .

Kadar  koli  je  imela  Hana  čas ,  smo  vsi  trije  skupaj  žurirali .  Hodili  smo  na  večerje  in  v  diskoteke .  Sčasoma  sva  postala  s  Hano  prava  prijatelja ,  mogoče  bi  se  razvilo  celo  kaj  več .  Toda  Jack  je  bil  moj  prijatelj  in  nikoli  mu  ne  bi  storil  česa  podobnega .  Dilanje  nama  je  odlično  uspevalo .  Zaslužek  je  bil  vse  večji .  Nekega  dne  pa  bi  navkljub  vsej  previdnosti  kmalu  končala  v  rokah  švicarskih  kriminalistov .

Po  tem  pripetljaju  sva  se  z  Jackom  odločila ,  da  odideva  za  kakšen  teden  v  Amsterdam ,  da  se  scena  v  Baslu  malo  pomiri .  Preveč  se  je  nabralo ,  od  dekleta ,  ki  je  končalo  v  bolnici ,  do  policijske  pasti .  Hano  sva  povabila  s  seboj ,  vendar  zaradi  službe  žal  ni  mogla  z  nama .

Čeprav  sem  bil  v  Amsterdamu  že  večkrat ,  je  bil  Amsterdam  skupaj  z  Jackom  svojevrstno ,  nepozabno  doživetje .  V  Amsterdamu  je  poznal  veliko  zanimivih  ljudi ,  od  dilerjev ,  prostitutk ,  umetnikov  in  tam  živečih  Slovencev .  Nastanila  sva  se  pri  njegovi  znanki  iz  Maribora .  Na  Nizozemskem  je  živela  že  deset  let  in  je  bila  najboljši  naslov  za  posle  z  drogo .  Znala  je  dobiti  vse ,  kar  si  želel .  Z  Jackom  sva  ji  naročila  koko  in  res  nama  je  priskrbela  odlično  kolumbijko .  Tudi  cena  je  bila  ugodna ,  tako  da  sva  jo  kupila  še  za  v  Švico .  Drugače  pa  sva  se  v  Amsterdamu  vsak  večer  zabavala  po  coffe  shopih  in  raznih  klubih .  Jack  je  seveda  najraje  preživljal  večere  po  » strip  jointih « ,  kjer  so  se  slačile  lepe  cipice .  Redno  sva  hodila  v  red  district  in  si  privoščila  najlepše  kurbice .  Denarja  nama  ni  manjkalo ,  tako  da  sva  si  privoščila  vse  neumnosti ,  ki  so  nama  prišle  na  pamet .  Jack  me  je  končno  le  predstavil  dvema  črncema  iz  Belizeja .  Že  v  Ljubljani  mi  je  obljubil  njun  naslov ,  tokrat  pa  sem  ju  lahko  spoznal  v  živo .  Živela  sta  v  Amsterdamu  in  se  ukvarjala  s  preprodajo  kokaina .  Dogovorili  smo  se ,  da  bom  lahko  od  njunih  prijateljev  v  Belizeju  kupoval  kokain  po  res  ugodni  ceni .  Za  kilogram  kokaina  bom  moral  odšteti  le  2500  dolarjev ,  kar  je  bilo  celo  ceneje ,  kot  smo  plačevali  za  kokain  iz  Kolumbije .

Zgodaj  zjutraj  me  zbudi  telefon .  Tokrat  ni  bil  Robi ,  temveč  kurir  iz  Beograda .  Ostalo  mu  je  sto  gramov  heroina  in  pred  vrnitvijo  se  jih  je  želel  znebiti .  Čeprav  nerad ,  sem  se  le  odločil ,  da  jih  vzamem .  Hitel  sem  se  oblačiti ,  saj  je  imel  kurir  le  uro  časa .

Moja  zasvojenost  s  heroinom  je  bila  vse  hujša .  Sedaj  sem  potreboval  nov  odmerek  že  skoraj  vsako  uro ,  drugače  sem  bil  bolan .  Hitro  moram  od  tu  in  se  očistiti  heroina .  Odločen  sem  bil ,  da  prodam  še  to  zadnjo  rundo  in  takoj  nato  odpotujem .  Z  Mariem  ali  pa  sam !

Takoj  ko  smo  vstopili ,  je  Mario  začel :  » Daj ,  pripravi  nam  malo  koke ,  čutim ,  da  mi  že  popušča . «

Zunanjost  hiše  je  bila  zanemarjena ,  ko  pa  me  je  spustil  naprej ,  me  je  presenetila  moderna  oprema .  Doma  sta  bila  fant  in  dekle .  Že  nekajkrat  sta  kupila  manjše  količine  heroina  in  nikoli  ni  bilo  nič  narobe .  Tokrat  pa  me  je  fant  takoj  začel  prositi ,  da  mu  dam  na  up .  Ko  je  spoznal ,  da  mu  brez  plačila  ne  mislim  pustiti  robe ,  je  prosjačenje  prepustil  dekletu .  Dekle  je  bilo  zelo  čedno  in  s  svojo  narkomansko  intuicijo  je  takoj  začutila ,  da  mi  je  všeč .  Ponudila  se  mi  je  v  zameno  za  heroin .  Ne  vem ,  kaj  mi  je  bilo ,  običajno  sem  se  še  vsakogar  usmilil .  Tokrat  pa  mi  je  šlo  na  živce ,  da  se  dekle  ponuja  za  staf ,  fant  pa  vse  skupaj  brezbrižno  opazuje .  Po  drugi  strani  pa  me  je  misel ,  da  jo  lahko  dobim ,  zrajcala .  Odločil  sem  se ,  da  ji  dam  gram  heroina  v  zameno  za  . . .  Brez  sramu  mi  ga  je  vlekla ,  medtem  pa  je  njen  fant  pripravljal  odmerke  heroina .  Ko  je  končala ,  sem  z  gnusom  zapustil  hišo .

Kaj  vse  storijo  ljudje  za  drogo .  Pomislil  sem ,  da  bi  jo  lahko  dobil  že  za  šut !

» Le  pazi ,  da  te  ne  ujamejo  na  kakšno  finto ! «  ponovim  opozorilo .

Ker  so  bili  kriminalisti  trdno  odločeni ,  da  naju  z  Mariem  dobijo  na  delu ,  sva  morala  tokrat  zares  končati  z  dilanjem .  Bal  sem  se ,  da  se  bodo  kriminalisti ,  ko  bodo  izvedeli ,  da  sva  odpotovala ,  povezali  z  Interpolom .  To  lahko  stvari  še  bolj  zaplete .  Nihče  ne  sme  niti  zaslutiti ,  da  se  z  Mariem  kam  odpravljava .

Poklical  me  je  Jack .  Še  vedno  je  bil  v  Švici .  Sporočil  mi  je ,  da  me  v  Belizeju  pričakujejo  in  da  je  tudi  s  kupcem  iz  Anglije  vse  dogovorjeno .  Verjetno  bo  tudi  sam  prišel  v  Belize .

Zadnji  trije  dnevi  so  minili  izredno  hitro .  Za  vse  je  bilo  poskrbljeno  in  vse  opravljeno .  Jutri  zjutraj  odpotujemo .

Kakšno  uro  pred  pristankom  v  Miamiju  nam  je  prikupna  stevardesa  razdelila  vprašalne  pole  za  vstop  v  ZDA .

Na  carini  nas  je  črna  policistka  premerila  od  nog  do  glave .  Nezaupljivo  je  pregledovala  potne  liste ,  in  ko  ni  našla  ničesar ,  se  je  vtaknila  v  moje  modrice .  Zanimalo  jo  je ,  kje  sem  staknil  rano .  Ko  pa  je  videla ,  da  je  Mario  prav  tako  poškodovan ,  je  postala  še  bolj  nezaupljiva .  Poklicala  je  še  svojega  kolega  in  skupaj  sta  naju  zaslišala ,  kakšne  načrte  imava  v  Belizeju .  Bal  sem  se ,  da  se  bo  vtaknila  v  tablete  metadona ,  vendar  ji  niso  bile  sumljive .  Ko  sta  spoznala ,  da  verjetno  nisva  nevarna ,  sta  naju  le  spustila  naprej .  Tako  smo  prispeli  v  Belize .

Zbudilo  me  je  nežno  tresenje  ročice  šestletne  hčerkice  našega  gostitelja .  V  španščini  mi  je  zaželela  dobro  jutro  in  predme  postavila  pladenj  z  zajtrkom .  Vonj  po  sveži  kavi  me  je  dokončno  prebudil .  Tudi  Bob  in  Mario  sta  se  mi  kmalu  pridružila .  Ko  smo  pojedli  zajtrk ,  smo  se  še  stuširali ,  nato  pa  poslovili  od  našega  gostitelja .  Zapeljali  smo  se  do  letališča ,  da  končno  poberemo  Bobovega  strica .  Bil  sem  nervozen .  Do  sedaj  sem  o  Bobovem  stricu  slišal  že  veliko  in  sem  se  bal ,  kakšen  vtis  bom  naredil  nanj .  Če  mu  ne  bom  všeč ,  lahko  propade  ves  posel .  Kot  da  bi  Bob  zaslutil ,  o  čem  premišljujem ,  me  je  prijateljsko  potrepljal  po  rami  in  dodal :  » Ne  skrbi  toliko ,  če  je  Jack  stricu  jamčil  zate ,  potem  bo  vse  O.  K. «

Neko  noč  me  je  Bob  povabil  na  nočni  izlet  s  svojimi  prijatelji .  Mislil  sem ,  da  bo  običajna  zabava  z  veliko  gandže ,  koke  in  lepimi  domačinkami .  Pa  je  bilo  nekaj  čisto  drugega !

Po  končani  akciji  mi  je  dal  Bob  za  nagrado  paket  koke .  V  mojem  je  bilo  vsaj  sto  gramov  prvovrstnega  kokaina .

Ko  bi  vsaj  bilo ,  sem  si  mislil ,  ko  sem  zapuščal  lepo  posestvo .

» Poglej ,  če  ne  bi  mislil ,  da  si  pravi  za  ta  posel ,  te  ne  bi  nikoli  seznanil  z  Nikolasom .  Prevelika  riba  je ,  da  bi  se  ukvarjal  s  prodajo  nekaj  kilogramov  kokaina .  Želel  sem ,  da  na  svoje  oči  vidiš ,  kdo  je  in  za  kaj  gre .  Verjemi ,  če  se  boš  le  držal  vseh  dogovorov  in  boš  pazljivo  izbiral  ljudi  za  transport ,  bo  vse  v  najlepšem  redu .  Vsi  bomo  obogateli ,  samo  zaupaj  mi ! «  je  bil  prepričljiv  Jack .

» Dobro ,  upam ,  da  bo  res  vse  v  redu .  Veš  da  tebi  zaupam ,  le  drugi  me  skrbijo .  Celo  Mario  se  je  spremenil .  Sedaj  pa  pustiva  to .  Povej  mi  raje ,  kako  je  Hana ? «  sem  prekinil  neprijeten  pogovor .  Vseeno  pa  me  Jack  tokrat  ni  prepričal .  Občutek  sem  imel ,  da  mi  nekaj  prikriva . 

Zamorci  so  ga  drug  za  drugim  posiljevali  in  pretepali .  Zjutraj  sta  ga  paznika  odnesla  v  zaporniško  bolnico .  Pazniki  se  niso  zmenili  za  dogajanja  v  kletkah .  V  njih  je  vladala  džungla .  Če  nisi  bil  dovolj  močan  ali  premeten ,  si  hitro  končal  v  rokah  različnih  iztirjencev . 

Moral  sem  vzpostaviti  stik  z  Ramonom .  Vendar  mi  je  bilo  jasno ,  da  bom  v  primeru ,  da  bi  se  mu  kakor  koli  zameril ,  končal  s  prerezanim  vratom .  Toda  to  je  bila  moja  edina  možnost .

Na  sprehodu  sem  spoznal  nekega  Kanadčana ,  ki  je  bil  tukaj  zaprt  že  tri  leta .  Povedal  mi  je ,  da  običajno  traja  sodniški  postopek  dve  leti  ali  celo  več .  Če  nimaš  denarja ,  da  si  najameš  sposobnega  odvetnika  in  da  podkupiš  celo  vrsto  uradnikov ,  lahko  zgniješ  v  zaporu ,  ne  da  bi  sploh  bil  obsojen .  Njemu  je  pomagala  ambasada ,  le  kdo  pa  se  bo  potegnil  zame ?  Odvetniku  sem  poslal  novo  sporočilo ,  vendar  se  ni  zmenil  zame .  Bil  sem  brez  denarja  in  tako  nezanimiv  zanj .  Nimam  pravice ,  da  objokujem  svojo  usodo ,  saj  sem  s  seboj  potegnil  tudi  Maria ,  Romana  in  Marjano .  Mario  se  je  vsaj  zavedal ,  v  kaj  se  podaja ,  Roman  in  Marjana  pa  sta  naivno  nasedla  mojim  obljubam .  Misel  nanju  in  na  to ,  kaj  prestajata  po  moji  krivdi ,  me  je  razžirala .  Zaradi  stalne  omame  z  drogami  sem  bil  v  Ljubljani  nerazsoden .  Heroin  me  je  spremenil  v  egoista ,  ki  je  mislil  le  nase  in  na  svoje  utopične  cilje .
