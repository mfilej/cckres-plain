 
Zlo  je  postalo  delujoča  resničnost .  Ne  moremo  ga  več  spraviti  s  sveta  s  preimenovanjem  . . .  Moramo  se  naučiti  ravnati  z  njim ,  kajti  zlo  hoče  živeti  z  nami .

Modreci  so  pomislili ,  da  bi  bili  tu  ljudje  o  sebi  pripravljeni  verjeti  karkoli ,  tudi  največje  nesmisle ,  samo  da  bi  jim  laskalo .  Da  bi  se  o  tem  prepričali ,  so  izvedli  poskus .  Zemljanom  so  v  glavo  vsadili  idejo ,  da  je  celotno  Vesolje  ustvaril  en  sam  velik  živalski  samec ,  ki  je  bil  na  pogled  natanko  tak  kot  oni .  Sedel  je  na  prestolu ,  okrog  sebe  pa  je  imel  veliko  manj  razkošnih  prestolov .  Ko  so  ljudje  umrli ,  so  prišli  za  zmeraj  sedet  na  tiste  prestole ,  ker  so  pač  bili  bližnji  Stvarnikovi  sorodniki .  In  ljudje  tukaj  so  to  preprosto  požrli !

Smehljal  se  je .  Smehljal  sem  se .  Bilo  mi  je  vseeno ,  zadeva  z  žejo  je  bila  rešena .  Na  Braja  sem  se  v  tem  smislu  lahko  zmeraj  zanesel .  In  on  se  je  lahko  zmeraj  zanesel ,  da  bom  prišel ,  kadar  ne  bom  imel  denarja .  Tako  je  bilo  to  med  nama .  Očitno !

Interludij

» Nisem , «  je  mračno  odvrnil  doktor ,  ves  pokrit  s  težkimi  prednevihtnimi  oblaki ,  » a  bojda  jih  ima  štirideset  ali  petdeset  ali  šestdeset  ali  …  Pa  kaj  je  to  važno ,  jebenti !  Natakar ! «

» Dvojni  …  pardon ,  ne !  …  trojni  absint ! «  In  potlej  še ,  šepetajoč  kot  trgovec  z  dušami ,  zaupljivo :  » Hiiitro ! «

» Ne  doumete , «  je  zdaj  komaj  slišno  in  morda  zares  užaloščen  rekel  princ  Nessim ,  » da  imava  pravzaprav  opraviti  s  pravljičarjem ? «

» Topla  greda ! «  je  doktor  Laruelle  trudno  zakopal  obraz  v  tanke ,  s  pergamentom  obložene  koščice  svojih  prstov ,  zastokal  je  in  se  neznansko  zgrbil ,  medtem  ko  se  je  princ  Nessim  menda  zasanjal  v  daljavo ,  kar  je  seveda  utegnil  biti  zgolj  videz ;  ponavadi  je  ravno  na  tak  način  še  najbolj  osredotočeno  opazoval  dogajanje ,  ki  ga  je  trenutno  zanimalo .  S  svojim  čeljustanjem  je  enostavno  preplaval  doktorjev  obup :  » …  se  v  življenju  duha  pojavljajo  trenutki ,  ko  pisanje ,  upajoč  na  neodvisno  načelo ,  postane  usoda .  Tedaj  beseda ,  tako  v  filozofskem  premišljanju  kot  tudi  v  literarnem  ustvarjanju ,  razkriva  tako  svojo  moč  kot  svojo  ničevost ,  jah . «

» Dajmo ,  dajmo  dečko ! «  je  doktor  Laruelle  s  pahljanjem  dlani  vzpodbudil  natakarja ,  ki  se  je  zdaj ,  ko  je  bil  račun  še  neporavnan ,  odzval  z  nekaj  več  atletskega  duha ,  kar  je  doktor  Laruelle  pospremil  s  hripavim  samozadovoljstvom ,  stisnjenim  v  he  he .

» Kar  povzemite ,  dragi  princ ! «

» Se  mi  je  kar  zdelo , «  je  spokojno  odmrmral  doktor  Laruelle  in  še  bolj  spokojno  opazoval ,  kako  je  Nessim  odštel  kovance  za  zapitek ,  ki  ga  je  natakar  prinesel  že  vsaj  deset  minut  prej ,  a  je  bil  hudo  kaznovan ,  ker  je  moral  počakati ,  da  je  princ  povedal  svoje  do  konca .

» Jah ! «  je  počasi  izdahnil  Nessim ,  princ .

2.

» Zakaj  preziraš ?  Sovražiš ? «  Pomolčal  je  in  se  zagledal  v  prste  svojih  rok ,  ki  jih  je  obravnaval  kot  nekakšne  tuje  živali ,  neznana  bitja ,  ki  so  se  mu  pritaknila  na  telo .  » Lej ,  napišeš  pravljico ,  ob  kateri  ljubezen  postane  Ljubezen .  Udejanjiš  spoznanje ,  narediš  vse ,  da  te  človek  vzljubi  … «

» In  to  da  ni  cinizem ?  Je  vigilantstvo ?  Vera ? «  Brez  jeze ,  brez  strasti ,  še  zmeraj  mehko ,  naklonjeno ,  ja ,  ljubeče  do  neznosnosti .

Srknila  je ,  ne ,  kljunčknila  je  vince  in  mi  namenila  drobno  modrino  pogleda  spod  svetlih  las ,  ki  so  ji  pokrivali  čelo .  Nisem  se  nasmehnil ,  nič  takega ,  gledal  sem  jo  resno ,  osredotočeno ,  ravno  prav  zamišljeno .  Bra  se  je  počasi  ozrl  prek  ramena  pa  znova  nazaj  proti  meni ,  nagnil  je  glavo ,  s  prstom  zdrsnil  po  obodu  kozarca .  » Torej  hočeš  neumnemu  svetu  podarjati  pečat  s  svojim  proslavljanjem  zla ? «

» Potlej  mi  pa  ne  pihaj  na  dušo ,  saj  ti  brez  besed  verjamem ,  da  me  imaš  rad .  Ne  bi  še  ene  flaše ?  Že  dolgo  nisem  delal ,  bankrotiral  boš ,  če  bom  vsak  dan  hodil  k  tebi  … «

» Ne  obstaja  neresnična  bolečina .  Tudi  ko  bi  ne  bilo  sveta ,  bi  bolečina  obstajala . «  Bra  se  je  naglo ,  s  stolom  vred  obrnil  k  sosedoma  in  nemudoma  začel  konverzacijo ,  pri  čemer  je  večkrat  pokazal  name ,  moj  dobri  zvodnik ,  Bra ,  nenadomestljiv .

Moje  srce  ali  kaj  pa  je  bilo  še  zmeraj  razširjeno ,  polno  prepišnih ,  praznih  soban ,  kjer  se  šepetajoč  pogovarjajo  duhovi ,  možgani  so  živčno  hrepeneli  po  eksploziji  endorfinskih  sanj ,  tako  da  se  je  ponoven  poskus  zbližanja  s  starimi  znanci  in ,  pogojno  rečeno ,  prijatelji  pa  zlasti  z  mojo  ljubljeno  moral  nujno  klavrno  skončati .

Prijazno  sem  pokimal  in  naredil  nekakšno  zmrdo  na  obrazu ,  ki  naj  bi  pomenila ,  da  to  pač  ni  odločilno ,  vzdihujoč ,  kar  je  bil  del  mojega  premišljenega  začetnega  otipavanja  morebitne  stranke ,  in  vprašal :  » Kaj  so  vam  ukradli ? «

» Ste  morda  šaljivec ? «  je  vprašal  z  glasom ,  podobnim  zamrzovalni  skrinji .

Menda  sem  se  zabolščal  vanj  kot  psihiater  v  svojega  pacienta ,  ki  je  pokazal  revolucionaren  napredek  v  svoji  domnevni  norosti ;  gospod  veleposestnik  Hubert  se  je  presedel ,  trla  ga  je  huda  zadrega  človeka ,  ki  se  pač  nahaja  v  podrejenem  položaju ,  a  si  po  njegovem  tega  niti  malo  ne  zasluži ,  zbegano  je  pognal  oči  na  pašo  proti  oknu ,  se  popraskal  po  enem  izmed  reber ,  ki  je  hotelo  predreti  kožo  in  srajco ,  za  hip  izplazil  sivkasto  žival ,  ki  je  utegnila  biti  jezik ,  nazadnje  je  rahlo  privzdignil  rogovili  rok  pa  s  kar  najbolj  maziljenim  glasom ,  kot  kak  preklet  župnik ,  povedal :  » Legenda ,  za  katero  izbrani ,  med  katerimi  sem  predvsem  na  svojo  lastno  žalost  tudi  jaz ,  še  kako  dobro  vemo ,  da  je  resnična ,  pripoveduje ,  da  je  tedaj ,  ko  je  Mayflower  pristala  ob  obalah  Nove  celine ,  njena  spremljevalna  ladja ,  katere  ime  so  masoni  skrbno  prikrili ,  da  bi  ja  izginila  sleherna  sled  za  njo ,  a  kaj ,  ko  legenda  zmeraj  preživi ,  potonila  iz  ravno  tako  docela  neznanih ,  torej  prikritih  razlogov .  Na  tej  sporni  spremljevalni  ladji  so  se  drenjali  in  smrdeli  zlasti  tisti  predstavniki  človeške  in  nečloveške  vrste ,  v  katerih  so  pošteni  kristjani  prepoznali  sodrgo ,  čarovnike ,  vampirje ,  žide  in  podobno  golazen .  Dokazano  je ,  da  so  mnogi  med  njimi  preživeli . «

Moral  bi  dolgo  gledati  na  uro ,  da  bi  ugotovil ,  koliko  časa  sem  bolščal  vanj ,  potlej  sem  se  zelo  hitro  in  na  moč  razjezil :  » Če  ste  izčrpali  svoj  posrani  pregled  stanja  predsodkov  ( to  sem  govoril  s  takim  glasom ,  da  sem  mu  še  sam  prisluhnil ) ,  potem  se  resno  sprašujem ,  kaj  nama  je  še  ostalo ? «

» Zanimivo , «  sem  s  kislim  smehljajčkom  kimnil .

» Ja . «  To  sem  rekel  kot  nekdo ,  ki  so  mu  poveznili  ekonom  lonec  na  glavo .  Sicer  pa  me  je  sploh  najprej  imelo ,  da  bi  iz  ta  velikega  predala  potegnil  moj  smith & wesson  38  in  gospoda  Huberta  kratko  malo  ugasnil .  Ne  bi  vedel  povedati ,  kaj  je  bilo  v  mojem  pogledu ,  vsekakor  je  gospod  Hubert  April  začel  divje  brskati  po  žepih  in  najbrž  ne  brcam  v  meglo ,  če  rečem ,  da  je  preverjal ,  ali  ima  po  možnosti  pri  sebi  kakšno  sredstvo  za  pomiritev ,  ki  bi  mi  ga  rad  prijazno  ponudil .  Ni  ga  imel .

Mislim ,  da  sem  pognal  obrvi  na  vrh  droga  in  se  na  glas  zasmejal .  Mislim ,  da  sem  tudi  že  malce  obupal  nad  tole  domnevno  stranko .  Zato  sem  bojda  s  povišanim  glasom ,  kot  kak  preklet  parkovni  govornik ,  naznanil ,  da  dokler  bo  pokonci  en  sam  bog ,  človekova  naloga  ne  bo  opravljena .  Ker  je  dobro  smrt .  In  zlo  življenje .  Za  smrt  se  je  nesmiselno  boriti ,  pride  sama .  Za  nekaj  tako  krhkega  in  pogrešljivega ,  kot  je  življenje ,  pa  se  je  treba  na  smrt  vojskovati ,  dragi  gospod !  Lahko  je  torej  razumeti  divjo  agresivnost  ljudstev ,  obsojenih  na  iztrebljenje  …

Na  stežaj  sem  razprl  vratnice  svojega  največjega  vzdiha .  Bolščal  sem  v  Braja  in  Megan  mi  je  položila  dlan  na  roko .

9.

» Oh ,  seveda ,  vi  ne  razumete ! «  je  vzkliknil  s  piskajočim  glasom .  » Megan  …  tako  tuje !  To  ime  si  je  nadela  sama ,  ko  je  bila  še  čisto  majhna ,  veste .  Ime ,  gospod  …  eee  …  AB  …  ki  nikakor  ne  pristaja  naši  stari  kreolski  rodbini .  Oh ,  ali  si  sploh  lahko  predstavljate  ves  obseg  mojega  obupa ? «

» Aha  …  Eh ,  hja ! «  je  znova  ves  oživljen  uprl  ragljo  prsta  vame .  » Zdaj  sva  tako  rekoč  pri  bistvu  zadeve ! «

» Pravzaprav ,  veste , «  je  rekel  in  drobno  zapretil  s  kazalcem  po  zraku ,  » se  vse  skupaj  začenja  z  boleznijo ,  ki  se  ni  izognila  naši  rodbini .  Z  boleznijo ,  dragi  gospod ,  ki  vas  premami  s  poželenjem .  Ki  vam  zastre  zdrav  razum ,  da  znenada  počnete  stvari ,  ki  jih  sicer  ne  bi  niti  v  sanjah  počeli .  Jaz  ne  vem ,  kje  in  kdaj  in  kako  se  je  vse  skupaj  sploh  začelo  …  Mogoče  na  kakšni  plantaži ,  med  temnopoltimi  …  Ampak ,  no  ja  …  družinski  člani ,  govorim ,  kajpak ,  o  ožjem  krogu  družinskih  članov ,  se  s  temnopoltimi  pač  ne  družimo  tolikanj  pristno  … «

» Ne  ga  srat ,  gospod  Hubert , «  sem  zabrundal .

» A  se  prebuja ? «

» Prebuja . «

» In  to  sklepate  …  po  čem ? «

» Francoskokanadskih , «  mi  je  vljudno  hropnil  v  pojasnilo .

» Oh ,  torej  pomeni ,  da  sprejmete  mojo  ponudbo ?  Zelo ,  zelo  sem  vam  hvaležen  … «

» Saj  me  ne  boste  pripravili  do  tega ,  da  vas  zazidam  v  klet ,  gospod  Hubert ?  Kaj  je  za  vsem  skupaj ? «

Potem  ko  je  bila  Megan  prvikrat  gostja  moje  sobe  v  središču  mesta ,  ki  mi  je  služila  kot  delavnica  in  spalnica  ( in  budoar ,  če  je  bila  sila ) ,  kjer  je  z  rahlimi  vzkliki  občudovala  vse  tiste  na  policah  nanizane  knjige  pa  z  navdušenjem  obiskovalca  krošnjarij  brskala  po  potipkanih  papirjih  na  moji  pisalni  mizi ,  ki  jih  ni  razumela ,  a  je  z  igrivo  odločnostjo  terjala  od  mene ,  da  jih  navkljub  vsemu  na  glas  prebiram  v  svojem  nerazumljivem ,  » fantastično  težkem ! «  jeziku  brez  prevajanja ,  zavoljo  česar  sem  se  počutil  kot  kronan  tepec ,  ona  pa  je  rekla ,  da  že  v  intonaciji  mojega  glasu  in  tako  naprej  zaznava  vso  globino  in  širino  povedanega ,  in  še  sanjalo  se  ji  ni ,  da  sem  ji  vmes ,  ob  napadu  rahle  zdolgočasenosti ,  prebral  tudi  napotke  za  upravljanje  elektronskega  pisalnega  stroja ,  ki  so  ji  bili ,  z  ozirom  na  to ,  kako  sem  jih  prebral ,  še  posebej  všeč .  Po  dveh  hotelskih  afericah  ji  je  prvi  pristanek  v  moji  postelji  pomenil  veliko  preveč  za  moj  strahopeten  okus ,  zato  sem  skušal  nevarno  deroče  reke  najinega  drznega  zapletanja  vsaj  nekoliko  podrediti  razumnemu  usmerjanju  in  krotenju .  Veliko  bližje  resnici  pa  utegne  biti  občutek ,  da  moram  nujno  sneti  Braja  z  vislic ,  na  katerih  je  bingljal  klavrno ,  da  je  bilo  kaj .  Kratko  malo  prisilil  sem  se ,  da  sem  napravil  zgovoren  nekajdneven  premor ,  ko  se  z  Megan  nisem  hotel  videvati ,  česar  niti  nisem  opravičeval  pred  njo ,  kar  izginil  sem ,  saj  v  tem  sem  bil  ja  mojster ,  in  ne  vem ,  če  je  kdaj  zaman  trkala  na  moja  vrata .  Tiste  dni  sem  izrabil  za  to ,  da  sem  se  podal  na  enega  mučnih  obiskov  Brajeve  celice  na  uredništvu  revije ,  vojaške ,  porkaduš ,  ki  jo  je  kdo  ve  zakaj  urejal .

11.

Točaj  se  je  nemudoma  vzravnal  v  držo  grenadirja ,  ki  mu  nobena  tečna  muha  ne  more  mater  jebat ,  obraz  mu  je  otrdel  v  masko  zresnjene  spoštljivosti ,  na  hitro  je  z  belo  cunjo  obrisal  moj  zdaj  posvečen  kos  šanka  pa  z  visokim  glasom  vprašal :  » Gospod  želi  led ? «

Nikdar  ne  bom  razumel ,  kaj  se  je  dogajalo .  Ni  mi  do  tega ,  da  bi  kdaj  razumel .

» Pravzaprav  ja , «  je  rekel  in  si  temeljito  ogledal  ohranjen  pepel  na  koncu  cigare .  » Smo  pa ,  to  je  menda  samoumevno ,  temeljito  preverili  vsako  vas  zadevajočo  podrobnost . «

» Vi  ste  v  resnici  problematična  osebnost , «  je  veselo  rekel  sivi .  » Tudi  ni  dobro ,  da  ste  pisatelj .  Domnevam ,  da  niste  kaj  prida  molčeč  človek . «

Mulatka  je  pristopila ,  me  pogladila  po  čelu ,  narahlo  potisnila  nazaj  v  naslonjač ,  me  še  enkrat  potrepljala  po  glavi  kot  prekletega  pudlja  pa  sedla  na  rob  stola ,  tako  da  sem  lahko  s  komolcem  suval  v  njeno  ritnico .  Prava  reč .

» Kadar  bomo  govorili  o  službenih  stvareh ,  mladi  mož ,  bo  potrebna  določena  samodisciplina .  O ,  vem ,  kako  težko  bo  to  za  vas !  Ampak  …  v  vas  je  nekaj ,  izraziva  se  pesniško ,  nek  demon ,  ki  bo  že  poskrbel  za  to ,  vas  usmerjal ,  krotil ,  podžigal  …  in  tako  naprej .  Navsezadnje  govoriva  o  velikih  honorarjih . «

» Seveda  se  izmikate , «  je  prepričano  in  naglo  kimnil  princ .

» Znova  se  izmikate , «  je  odmrmral  princ .

» Temu  rečem :  opa !  To  pa  ni  že  nič  drugega  kot  manipulacija  s  celostno  zgodovino . «

» Oh ,  nikar  o  norosti , «  je  utrujeno  rekel  princ ,  » nikar  o  tako  navadnih  rečeh  …  Jaz  nenehno  govorim  o  zalivu ,  česar  nočete  doumeti  ali  pa  se  nesramno  sprenevedate . «

Zdaj  se  je  prekleto  zamislila  nad  mano .  » Kako  to  misliš  …  od  mojega  očeta ? «

» Da  me  odstraniš ? «  Pogledala  me  je  z  najbolj  zmešanim  pogledom ,  kar  sem  jih  bil  kdaj  deležen ,  in  tudi  to  se  ne  zgodi  vsak  dan .

In  medtem  ko  je  Megan  z  vsem  nahrbtnikom  nerazumevanja  čakala ,  kaj  vse  bom  še  izčeljustal ,  sem  jo  prijel  za  roko  in ,  lej  me ,  vlile  so  se  mi  solze .  Barman  je  to  razumel  po  svoje  in  je  nemudoma  prinesel  novo  steklenico .

» Vem , «  sem  rekel .

Moral  sem  oditi  v  hotel ,  kjer  je  stanovala  Megan  s  svojo  prijateljico ,  za  katero  še  zmeraj  nisem  vedel ,  kako  ji  je  ime ,  me  tudi  ni  zanimalo ,  čeprav  je  postala  Brajeva  oboževalka ,  reva  grda  ( je  pa  imela  vsaj  tisti  kos  duha ,  sicer  tako  tuj  pritlehnemu  ženskemu  rodu ,  a  kaj ,  ko  zares  začara  samo  ženska ,  ki  je  duh  zemlje ,  kateri  pripada  z  vsem  svojim  bistvom ,  od  tal  odlepljene  ženske  so  neizbežno  obsojene  na  usodo  možač  in  so  grde ) .  Receptor ,  ki  me  je ,  to  se  ve ,  poznal  in  sem  mu  po  tistih  nekaj  obiskih ,  ko  sem  se  vračal  iz  Meganine  sobe ,  prepoln  duhovitosti  in  brezobzirne  samokritike ,  tako  tolažeče  za  moška  ušesa ,  postal  simpatična  kreatura ,  mi  je  zaupljivo  pomežiknil  pa  mi  povedal ,  da  je  ona  gor  in  da  tiste  druge  ni  in  da  moje  ni  nihče  obiskal  in  tako  dalje .  Medtem  ko  je  čvekal  v  duhu  bivšega  udbovca ,  me  je  zagrabilo  tisto  noro  v  meni ,  ki  mu ,  kot  se  zdi ,  pripada  dosmrten  kot ,  da  bi  Megan  razkril  vse  o  sebi ,  vse  o  mojem  dvojnem  življenju ,  hočem  reči  o  tem ,  kako  pravzaprav  nimam  dvojnega  življenja ,  le  eno  precej  zagamano ,  znotraj  katerega  sem ,  na  primer ,  tudi  morilec .  Povedal  bi  ji  zgodbo  o  mojem  prvem  primeru ,  ah ,  kako  daleč  se  mi  je  zdelo  vse  tisto ,  ampak  samo  zdelo ,  nič  ne  bi  mencal  in  dodajal  mehčalnih  pripomb ,  čakal  bi ,  ali  me  bo  sprejela  takšnega ,  kakršen  sem ,  ves ,  cel ,  zares ,  ali  pa  bo  zgroženo  zbežala  tudi  od  tistega ,  kar  se  ji  je  doslej  zdelo  sprejemljivo .  Kakorkoli  že ,  še  preden  sem  prišel  do  njenih  vrat ,  sem  prišel  do  sklepa ,  da  je  za  samomor  zmeraj  zadosti  časa  in  da  sem  pravzaprav  prišel  nadoknadit  zgubljene  dni ,  ne  pa  nategovat  elastiko  stiske  tako  daleč ,  dokler  ne  bo  počila .  Če  se  ne  motim ,  bi  me  hudičevo  usekala  po  licu .

Spoštovani  gospod .

Pogledal  sem  na  svojo  žepno  ankerco .  Nekaj  minut  čez  polnoč .  Kabala  uči ,  da  vsakdo ,  ki  je  spočet ,  vtisne  v  prsi  svoje  matere  svetleče  znamenje ,  ki  ugasne ,  ko  je  rojen  …  Hja ,  po  polnoči  pride  opoj  pogubnih  resnic .  Pregledal  sem  steklenico  z  infuzijo ,  poravnal  rjuho  na  truplu ,  potrepljal  blazino ,  izvlekel  robec  pa  si  očistil  konico  škornja ,  se  useknil ,  si  prižgal  cigareto ,  stopil  do  zidu  in  ga  nežno  otipal  s  konico  prsta ,  k  oknu ,  pogledal  ven  v  noč ,  si  popravil  ovratnik ,  si  šel  s  prsti  skozi  lase ,  še  nekajkrat  uprasnil  vžigalnik ,  ga  pazljivo  spravil  v  žep  k  škatlici  s  cigaretami ,  odvrgel  ogorek  na  tla ,  ga  pohodil ,  pobral ,  odnesel  do  okna ,  odvrgel  ven ,  pomislil ,  da  ga  bom  pobral  spotoma ,  ko  bom  odhajal  …

» Ja ?  Nisem  opazil , «  sem  še  naprej  igral  svojo  ubogo  vlogo ,  kar  ni  bila  lahka  stvar ,  če  vzamemo  v  ozir ,  da  sem  medtem  osredotočeno  premleval  vse  možnosti  intrige ,  ki  jo  je  s  preveč  očitno  nerodnostjo  vzpostavil  gospod  Hubert  April ;  pa  kdo ,  jebenti ,  je  sploh  gospod  Hubert  April ?  » Poslušaj , «  sem  zamrmral ,  » če  se  ti  je  tisti  Hubert  predstavil  …  saj  se  ti  je ,  ne ?  Se  ti  ni  zdelo  sumljivo ,  da  se  piše  drugače  kot  jaz ? «

» Mogoče , «  sem  rekel .  » A  ti  razumeš ? «

» Kakšne  zagamane  fotografije ?  Na  katerih  ubijam  mater ? «

Pomahal  sem  s  prazno  flašo  in  prikimal .  » Oni  z  …  ja ! «

» Na  njih  ubijaš  mojega  očeta , «  je  rekla .  » In  moj  oče  je  bil  v  resnici  ubit . «

16.

Mladina  na  pomolu  se  je  smejala .

» Po  mesečevi  stezi ! «  je  oznanil  Bra  in  divje  zakravljal  tam ,  kjer  je  menil ,  da  je  njegova  prekleta  steza .

Najeti  ford  je  obstal  pred  restavracijo .  Moj  voznik ,  ki  je  trdil ,  da  mu  je  imel  Cody ,  je  obrnil  svoj  mesnati  obraz  k  meni ,  mignil  z  glavo  proti  zanimivemu  poslopju  z  veliko  napisi ,  dvema  terasama  in  mnogimi  lesenimi  štukaturami  in  rekel :  » Tule  se  boste  nastanili .  Jaz  bom  stanoval  nekje  v  središču  mesta .  Čez  dva  dni  ob  približno  tej  uri  vas  pridem  iskat .  O.  K. ? «

» Hm ,  vse , «  sem  rekel .  » Rad  vem ,  na  primer ,  kje  sem  nastanjen  in  take  reči .  Zanima  me ,  kdo  je  lastnik  tele  bajte  …  na  primer ,  če  to  ni  skrivnost . «

» Jasno ,  da  ni !  Lastnik  je  gospod  Abner .  Pa  ne  samo  te  restavracije ,  ampak  skoraj  vsega  zemljišča  na  tej  strani  jezera .  Je  zelo  bogat  in  zelo  upokojen .  Že  dolgo .  Od  nas ,  mlajših ,  ga  še  nihče  ni  videl .  Menda  živi  v  Chicagu . «

» Kolikor  vem ,  gospod  Abner  sploh  ni  iz  Ohia ,  je  samo  grozno  bogat  in  ima  skoraj  v  vsaki  državi  nekakšno  posest .  Tako  pravijo .  Menda  tudi  nima  nobene  družine ,  le  daljno  sorodstvo . «

» Se  je  kurbal ? «  sem  se  sladko  nasmehnil .

» Ne  čisto  …  je  pa  od  srednje  šole  živel  tu . «

» Ne  bi  rekel , «  sem  rekel ,  resen  in  s  privzdignjenim  nosom ,  menda  podoben  francoskemu  plemiču ,  ki  se  dela ,  da  mu  je  vseeno ,  da  je  postal  lajnar  na  vogalu ;  za  vsak  primer  sem  se  lotil  flaše  in  nove  cigarete .

Ker  starega  kozla  ni  treba  tolči  po  riti ,  da  bo  sedel ,  sem  kar  takoj  razjasnil ,  kar  je  bilo  treba  razjasniti :  » Torej  si  čakala  name .  Jasno . «

Doktor  si  je  privoščil  še  en  požirek ,  nerazpoloženo  skomignil  z  rameni ,  pogledal  princa  kot  nekoga ,  ki  ga  je  povabil  na  pasjo  dirko ,  zdaj  pa  gledata  pogrebni  sprevod ,  in  odmrmral :  » Tristo  zastrupljenih  absintov ,  princ ,  zagamali  ste  vse  skupaj ,  jaz  pa  kar  tratim  čas  z  vami .  Tale  prekleta  terasa  bo  moja  smrt ,  to  je  zdaj  gotovo .  Moja  smrt ,  pravim ,  medtem  ko  me  vi  vodite  po  nekih  smešnih  stezicah  fikcijskih  smrti ,  izmišljenih  usod  in  tako  naprej  …  Samo  to  se  še  sprašujem ,  kakšen  je  vaš  nadaljnji  scenarij . «

» Ja ,  porkaduš ,  saj  vidite !  … «  se  je  razkuril  doktor ,  a  se  mu  je  obraz  nemudoma  razjasnil ,  požugal  je  s  prstom ,  hehetajoč  rekel :  » Ah ,  razumem ,  ne  poznate  ju !  Nič  ne  krilite  s  tem  posranim  špancirštokom ,  to  je  področje ,  kjer  vas  daje  mrzlica !  Ne  nazadnje  pa  ugotavljam ,  da  gre  tudi  za  to ,  da  je  nekdo  ušel  iz  vaše  travestije . «

» Oh ,  saj  sta  vendar  iste  baže !  Pri  teh  ljudeh  iste  baže  kimanje  pomeni  isto  kot  odkimavanje ,  le  verjemite  mi .  Če  bi  skušali  priti  na  zeleno  vejo ,  zasledujoč  njun  tako  imenovani  pogovor ,  bi  se  vam  zmešalo .  Sploh  vam  pa  lahko  tudi  povem ,  o  čem  čvekata  …  o  razjasnitvi . « 

Domneval  sem :  če  je  ostal  v  mestu ,  potlej  si  je  našel  zasebno  prebivališče .  To  je  bilo  lahko  kjerkoli ,  razen  tam ,  kjer  sem  imel  možnost  sam  preveriti .  Bilo  je  potemtakem  docela  brezupno .  S  to  zavestjo  sem  se  klatil  po  mestu  kot  kak  norec ,  brez  cilja ,  senca  senc .  Potlej  sem  se ,  ko  sem  počival  v  parku  in  kadil  in  malo  premišljal ,  če  ne  bi  vendarle  kam  stopil  na  kozarček ,  oprijel  drobne ,  brleče  lučke  upanja ,  da  se  Hubert  April  morda  le  obnaša  po  zakonitosti  preseganja  previdnostnih  ukrepov ;  ne  ve ,  do  kam  seže  moja  zmožnost  preiskave  v  samem  mestu ,  in  če  vzamem  v  zakup ,  da  mesta  vendarle  ni  zapustil ,  se  je  torej  naselil  nekje  blizu  mene ,  bodisi  blizu  mojega  stanovanja  ali  moje  tako  imenovane  pisarne .  Pravzaprav  je  bila  to  sploh  edina  možnost ,  ki  sem  jo ,  takole  hudo  poškodovan  zavoljo  čustev  do  Megan ,  tisti  hip  videl .  In  se  je  oprijel  kot  že  tolikih  flaš .  Flaše  me  ponavadi  niso  razočarale .

» Zares ? «  je  rekla  s  poglobljenim  glasom ,  skoraj  žametnim ,  in  rahlo  razprla  ustnice ;  oh ,  ja ,  bila  je  nared .

» Jasno ,  drugih  sploh  nimam , «  sem  malomarno  povedal .  » V  Lorainu  sem  podpisal  eno  pogodbico  in  to  je  vse .  Seveda  smo  se  malce  dogovorili  okrog  podrobnosti  in  tako  naprej ,  bili  na  koncu  vsi  srečni  in  odločil  sem  se  za  dva  dneva  ob  jezeru  Erie .  Precej  enostavno  in  precej  dolgočasno ,  ne  res ? «

» Bungalov ? «

Malce  sem  vrgel  oči  po  objektu ,  ki  je  sameval  v  popolni  temi ;  nobena  luč  ni  bila  prižgana ,  niti  tista  na  verandi  ne .  Sprehodil  sem  se  do  zadnjega  dela  hiše  in  ugotovil ,  da  zadnji  izhod  ne  obstaja .  Zadaj  je  bilo  samo  ogromno  okno ,  podobno  izložbi ,  skozi  katerega  je  bil  iz  notranjosti  bržkone  prepričljiv  pogled  na  mestno  panoramo .  Pritisnil  sem  gofljo  k  steklu ,  skušal  s  pogledom  prebosti  temo ,  a  sem  razločil  manj  kot  nič .  Tik  za  mano  je  dihala  Sharon .  Začutil  sem ,  da  se  ne  počuti  najbolj  udobno .

Tiho  se  je  posmejala ,  približala  ustnice  k  mojemu ,  upal  sem ,  da  zadosti  umitemu  ušesu ,  mi  potisnila  jezik  vanj ,  da  me  je  peklensko  požgečkalo ,  pa  šepnila :  » A  greva  zdaj ? «

» Greva  zdaj , «  sem  vzdihnil  in  jo  mehko  potrepljal  po  licu . 

Kakorkoli  že ,  zarežal  se  je  in  mi  veselo  pomahal .

» Ja ? «

» Ampak , «  je  začela  skoraj  jecljati ,  » saj  si  rekel ,  da  nimaš  nobenih  opravkov  več  …  Da  sta  dva  dneva  čisto  tvoja  … «

» Hej ,  hej ! «  sem  privzdignil  roko  in  glas .  » Nič  čisto  moja .  In  drži ,  da  nimam  nobenih  opravkov ,  pač  pa  imam  nalogo ,  ki  mi  utegne  ukrasti  ves  današnji  dan . «

» Kazno  je , «  je  posmehljivo ,  s  čudno  izkrivljenima  filejema  ustnic  zamrmral ,  » da  tudi  tradicija  izumira .  Ali  pa  se  vi  ne  morete  sprijazniti  s  tem ,  da  izgubljate  vaš  relativno  visok  položaj ? «

» Predajam ?  Reciva  raje :  odpovedujem  službo . «

» Nobenega  ravsa , «  se  je  pritaknil  barman ,  ker  je  imel  pač  v  tistem  trenutku  nekaj  opraviti  v  najini  bližini .

» Amaterski  bedak , «  sem  rekel .

Noč  ni  bila  več  mlada  in  Hubert  April  me  je  postavil  v  zoprn  položaj ,  ko  nisem  še  nič  ukrenil  in  zato  nisem  mogel  nikamor ,  ne  k  Megan  ne  k  Braju ;  niti  v  drugo  gostilno  ne .  In  da  bi  bivanje  zares  postalo  plagiat  v  celoti ,  sem  moral  še  paziti ,  da  se  ne  napijem  do  tiste  odrešujoče  mere ,  ko  bi  lahko  treščil  v  nezavest .

» Josh , «  sem  rekel .  » Saj  vam  lahko  rečem  kar  Josh ? «

» Eden  tistih  nesrečnežev  torej , «  je  zadovoljno  rekel .  » Pravzaprav  bi  jaz  rad  izvedel  kaj  o  vas .  Nihče  od  prejšnjih  mi  ni  hotel  ničesar  povedati .  Ali  pa  ni  imel  kaj  povedati ,  tega  nisem  nikdar  razvozlal . «

» In  s  čim  ste  jo  prepričali ? «  je  bil  še  naprej  sumničav .  » Pa  ji  ja  niste  moleli  kakšnih  knjig  v  tujem  jeziku  pod  nos ?  Na  to  finto  že  ne  bi  počepnila . «

» Zanimivo , «  je  kimnil .  » Priznam :  skoraj  ste  me  prepričali .  Pod  pogojem ,  da  se  vam  tule  vse  gladko  izteče ,  jo  nameravate  še  kaj  videti ? «

» Narobe ,  vse  narobe ,  prijatelj , «  je  odkimaval .

Zdaj  sem  lahko  le  malce  obrnil  pogled ,  da  sem  ga  videl ,  kako  leži  na  trebuhu  s  čudno  skrivenčenimi  rokami .  Spod  njega  je  tekla  kri ,  temna  in  gosta  luža  se  je  začela  nabirati  tudi  okrog  mojih  kolen .  Sladkobno  je  zadišalo ,  a  ni  premagalo  jedkega  vonja  po  smodniku  pa  tudi  streli  kot  da  so  še  zmeraj  odmevali  po  veliki  sobi .

» A  ne  bi  o  tem  kasneje ,  gospod ?  Domnevati  je ,  da  bodo  vsak  hip  prišli  pogledat ,  kaj  se  dogaja .  Menda  ne  rabijo  več  kot  petnajst  minut ,  da  zberejo  svojo  čredo  korajže . «

» Z  nami ?  Z  nama ?  Z  mano ? «  je  brundal  doktor .  » Kaj  hočete  vprašati ?  Kako  naj  bo  z  mano  in  princem ,  če  pa  je  tam  doli  v  zalivu ?  Po  drugi  strani  je  seveda  z  nama  ali ,  natančneje ,  midva  sva  z  njim ,  ampak  s  to  podrobnostjo  se  ubada  predvsem  tule  navzoči  gospod  princ .  A  ne  boste  sedli ,  princ ,  kaj  je  zdaj  to ? «

Natakar  se  je  z  voljo ,  podobno  vrbovi  veji ,  ozrl  proti  zalivu ,  saj  ni  vedel ,  kaj  je  ta  vetrič ,  ki  veje  od  tam ,  ki  mu  oblizuje  obraz ,  se  ga  dotika  kot  smrtonosne  tipalke  njemu  povsem  neznane  živali ,  krvosledne ,  dvoma  o  tem  ni  bilo .  Silno  je  zamencal  in  silen  obup  nad  samim  seboj  ga  je  hotel  podreti  na  tla ,  ker  se  ni  znal  izviti  iz  deročega  toka  prinčevega  privoščljivega  smeha  ter  doktorjevega  hehetanja .  Tolikšna  navzočnost  nečesa ,  česar  sam  pri  sebi  ni  znal  imenovati ,  vprašati  pa  si  ni  upal ,  ga  je  kratko  malo  hromila .  Zajecljal  je :

Princ  Nessim  je  nagnil  glavo  vznak  in  si  privoščil  kratek  vdih  slanega  zraka .  Odobrovoljen  kot  še  nikdar  ta  dan ,  je  rekel :

Princ  je  posegel  za  pas  svojih  svilenih  pajkic ,  izvlekel  nekaj  bankovcev  in  jih  s  prezirom  vrgel  na  mizo ,  izpljunil  je :  » Tule  imate .  In  da  vas  vidim  najkasneje  v  pol  ure  na  tem  mestu .  Namreč ,  imam  novico  za  vas :  ničesar  še  nisva  zaključila ,  presneto ! «

» A  si  prepričana ,  da  je  ni  noter ?  Mogoče  me  noče  videti ? «

» Z  mano  že  ne  boš  tako  govoril . «  In  se  je  obrnila ,  šla  v  svojo  sobo  pa  zaprla  vrata . 

Slutnja  brez  ostrih  robov ,  a  s  škrlatnim ,  utripajočim  središčem  me  je  hromila ,  ko  sem  se  spuščal  po  stopnicah  navzdol .  Bilo  je ,  kot  bi  me  kdo  prislonil  na  receptorjev  pult ;  bil  sem  moker  od  potu  in  smrdljiv  od  strahu .  Bolščal  sem  v  receptorja  tako ,  da  se  je  umaknil  za  korak  in  znova  nekoliko  privzdignil  roko .

» Pa  ja ,  jaz  sem  sprejel  telefonski  klic , «  je  živahno  pokimal .

Bojda  sem  ga  bolj  telečje  pogledal ,  ker  mu  je  v  očeh  zaplesala  iskrica  smeha ,  vendar  je  trdo  in  nadvse  resno  rekel :  » Hvala  ti  za  otroka  v  tebi ,  ampak  oprosti ,  rabim  več .  Rabim  ljubljenega  morilca . «

» Moje  roke ,  veš , «  je  rekel ,  » so  se  mi  zmeraj  zdele  kot  kakšne  tuje  živali ,  kot  nekaj ,  kar  mi  je  sovražno ,  kar  se  nenehno  potika  v  moji  bližini ,  mi  grozi ,  me  žali  . . .  Z  veseljem  bi  jih  odsekal ,  če  te  ne  bi  spoznal  in  upal ,  da  bom  včasih ,  poredkoma  deležen  možnosti ,  da  se  te  dotaknem .  Tvoje  roke  . . .  pa  so  izdelovalke  najfinejše  preje  pravljic .  Veš ,  zmeraj  so  roke  tiste ,  ne  glava .  Z  rokami  si  jih  izdeloval ,  tvoje  in  moje  pravljice .  In  zdaj  tudi  Meganine . «

» Ne ,  ne ! «  je  zaklical .  » Nič  ne  veš  o  tem ,  tvoja  glava  govori !  Poglej ,  in  roke  molčijo .  Ker  vedo .  Vse  vejo ,  vse  jim  je  jasno .  Tvoje  roke  me  razumejo ,  prikimavajo  tistemu ,  česar  tvoja  glava  še  zdaj  ne  more  do  konca  sprejeti .  Storil  boš  to .  Saj  niti  sam  ne  boš .  Skupaj  bova  storila .  Le  za  hip ,  za  en  kratek  hip ,  te  bom  pustil  samega  in ,  verjemi ,  srce  mi  hoče  počiti  zaradi  tega .  Se  spominjaš  Belega  jelena ?  Ko  si  napisal  pravljico  o  Belem  jelenu ,  sem  te  vprašal ,  kdo  je  Beli  jelen .  Rekel  si :  najbrž  ti ,  Bra .  Smejal  sem  se .  Iz  čiste  zadrege .  Ker  si  me  tako  počastil .  Ampak  zdajle  ti  lahko  odprem  srce ,  lahko  ti  priznam ,  da  sem  vedel ,  da  sem  Beli  jelen  zares  jaz  in  nihče  drug  in  to  je  bila  edina  stvar ,  na  katero  sem  bil  resnično  ponosen .  Bila  pa  je  tudi  moja  usoda ,  srečen  sem ,  ker  se  mi  zdaj ,  ta  hip ,  to  potrjuje .  Beli  jelen  je  umrl ,  ker  mu  je  od  žalosti  počilo  srce .  Naj  se  zgodi .  Na  način ,  ki  je  tod ,  kjer  ne  slišijo  šepeta  angelov ,  edini  mogoč . «

Epilog

» Da  bo  odkorakal  v  morje ? «  je  šepnil  Edgar .
