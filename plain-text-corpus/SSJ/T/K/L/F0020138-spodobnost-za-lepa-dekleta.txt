 
Ma  Ramotswe  je  tlesknila  z  jezikom .  » Tega  res  ne  bi  hotela , «  je  vzdihnila .  » Hudo  žalostno  bi  bilo ,  če  bi  moja  agencija  takole  končala . «

Pokazala  ji  je  sliko ,  natisnjeno  čez  dve  strani .  Ma  Ramotswe  je  priprla  oči ,  da  jo  je  razločila .  Opazila  je ,  da  ne  vidi  več  tako  dobro  kot  nekdaj ,  in  bala  se  je ,  da  bo  prej  ali  slej  končala  tako  kot  ma  Makutsi  z  nenavadnimi  velikimi  očali .

» Ah ! «  je  vzkliknila  ma  Ramotswe .  » To  si  lahko  predstavljam . «

» Ni  se  mi  bilo  nujno  poročiti  z  njim , «  jo  je  prekinila  ma  Ramotswe .  » Tudi  sama  sem  bila  srečna .  Prav  lahko  bi  ostala  samska . «

Obmolknila  je .  Opazila  je ,  da  si  je  ma  Makutsi  spet  snela  očala  in  jih  še  enkrat  briše .  Spet  so  se  ji  orosila .

Ma  Makutsi  je  dvignila  pogled  in  se  nasmehnila .

» In  tudi  plača  se  vam  bo  nekoliko  povišala . «  Ma  Ramotswe  se  ni  več  menila  za  previdnost .  » Ne  veliko ,  nekaj  pa  le .  Lahko  boste  pošiljali  malo  več  denarja  svojim  sorodnikom  gori  v  Bobonongu . «

Tabor ,  ki  je  bil  bolj  ali  manj  stalna  zbirka  petih  ali  šestih  velikih  šotorov ,  postavljenih  v  polkrogu ,  je  pripadal  človeku ,  ki  so  ga  klicali  ra  Pula  ali  gospod  Dež ,  zaradi  prepričanja ,  že  mnogokrat  empirično  preverjenega ,  da  prinaša  prepotrebni  dež .  Ra  Pula  je  tudi  sam  skrbel ,  da  to  prepričanje  ne  bi  zamrlo .  Dež  prinaša  srečo ,  od  tod  tudi  vzklik  pula !  pula !  pula ! ,  kadar  se  ljudje  veselijo  sreče  ali  prosijo  zanjo .  Bil  je  možakar  suhega  obraza ,  z  usnjato  pegasto  kožo  belca ,  ki  je  vse  življenje  preživel  pod  afriškim  soncem .  Pege  so  se  zlile  med  seboj ,  tako  da  je  njegova  koža  porjavela  kot  piškot  v  pečici .

» Počasi  postaja  tak  kot  mi , «  je  pripomnil  eden  njegovih  mož ,  ko  so  neke  noči  sedeli  okoli  ognja .  » Lepega  dne  se  bo  zbudil  in  ugotovil ,  da  je  postal  Bocvanec ,  enake  barve  kot  mi . «

» Bocvanec  ne  moreš  postati  že  s  tem ,  da  spremeniš  barvo  kože , «  je  ugovarjal  drugi .  » Bocvanec  je  tisti ,  ki  je  Bocvanec  v  sebi .  Zulu  je  navzven  tak  kot  mi ,  ampak  znotraj  je  zmeraj  Zulu .  Tudi  Zuluja  ne  moreš  spremeniti  v  Bocvanca .  Drugačni  so  pač . «

Zakričala  je  in  sunkovito  potegnila  roko  k  sebi .  Deček  jo  je  ugriznil .

Motopi  je  prikimal .  » Ja ,  tako  smrdi  lev .  Nihče  drug  nima  takega  vonja .  Samo  lev . «

Delavniške  zadeve

» Mislim ,  da  se  nikoli  več  ne  bom  zaletela , «  je  rekla  hvaležno ,  ko  je  preizkusila  nove  zavore .  » Zdaj  bom  lahko  zavrla  natanko  takrat ,  ko  bom  hotela . «

» Bom , «  je  obljubila  ma  Ramotswe .  Za  avtomobile  se  sploh  ni  zanimala ,  čeprav  je  imela  res  rada  svoj  mali  beli  kombi ,  ki  ji  je  tako  zvesto  služil .  Ni  mogla  razumeti ,  zakaj  se  ljudje  tako  ženejo  za  mercedes ,  ko  pa  je  toliko  drugih  avtomobilov ,  ki  te  varno  pripeljejo  na  cilj  in  nazaj ,  pa  zanje  ni  treba  odšteti  celega  premoženja .  Zanimanje  za  avtomobile  je  moška  zadeva ,  je  pomislila .  Na  dan  pride  že  pri  majhnih  dečkih ,  ki  si  iz  žice  izdelujejo  avtomobilčke ,  in  jih  potem  nikoli  ne  mine .  Zakaj  se  moškim  zdijo  avtomobili  tako  zanimivi ?  Saj  avto  ni  nič  več  kot  stroj  in  človek  bi  si  mislil ,  da  se  bodo  prav  tako  zanimali  za  pralne  stroje  ali  likalnike ,  če  smo  že  pri  tem .  Pa  se  ne .  Nikoli  ni  mogoče  videti  moških ,  ki  bi  stali  na  kupu  in  razpravljali  o  pralnih  strojih .

» Zakaj  pa  je  tako  zgodaj  odšel  domov ? «  se  je  začudila .  » Je  delo  že  končano ?  Zato  torej  kar  posedata ? «

» Ne , «  je  odvrnil  in  se  ozrl  po  prijatelju .  » Vse  prej  kot  to .  Popraviti  morava  še  tisti  avto  tamle . «  Pokazal  je  na  avto ,  ki  je  stal  na  rampi .

» Zadnje  čase  je  šef  veliko  odsoten , «  je  dodal  drugi  vajenec .  » Včasih  odide  že  ob  dveh  in  vse  delo  prepusti  nama . «

» Pa  si  mu  povedal ? «  ga  je  vprašala  ma  Ramotswe .

» In  potem ?  Kaj  je  odgovoril  na  tvoj  nasvet ? «

Trajalo  je  skoraj  minuto ,  preden  si  je  toliko  opomogla ,  da  je  lahko  odgovorila .

» Zelo  neotesan  mladenič  si , «  je  končno  izdavila .  » Gospod  J.  L.  B.  Matekoni  nikakor  ni  izgubil  zanimanja  za  svojo  delavnico .  In  sploh  ni  star .  Samo  malo  čez  štirideset  jih  ima ,  to  pa  ni  nobena  starost ,  pa  si  mislita ,  kar  hočeta .  In  še  nekaj ,  prav  nobenega  namena  nima  prepustiti  delavnice  vama .  To  bi  pomenilo ,  da  bi  šel  posel  rakom  žvižgat .  Me  razumeta ? «

Vrnila  se  je  h  kombiju  in  zlezla  na  vozniški  sedež .  Posrečilo  se  ji  je  dajati  vtis  odločnosti ,  ko  je  naročala  vajencema ,  kaj  naj  naredita ,  v  sebi  pa  je  bila  vse  prej  kot  prepričana .  Pravzaprav  je  bila  zelo  zaskrbljena .  Po  njenih  izkušnjah  je  bilo  takrat ,  kadar  so  se  ljudje  začeli  vesti  v  neskladju  s  svojim  značajem ,  nekaj  zelo  narobe .  Gospod  J.  L.  B.  Matekoni  je  bil  izredno  skrben  in  izredno  skrbni  ljudje  ne  puščajo  svojih  strank  na  cedilu ,  če  nimajo  za  to  zelo  dobrega  razloga .  Ampak  kaj  bi  lahko  bilo ?  Je  bilo  to  povezano  z  bližajočo  se  poroko ?  Se  je  premislil ?  Si  je  želel  pobegniti ?

Iz  predsobe  je  vstopila  v  dnevno  sobo .  Gospod  J.  L.  B.  Matekoni ,  ki  je  bil  zleknjen  na  neudobni  zofi ,  je  vstal  in  se  trudil ,  da  bi  bil  videti  malo  manj  neurejen .

» Seveda  ne , «  se  je  hitro  popravila  ma  Makutsi .  » Nikoli  se  mu  ne  bi  zmešalo .  Jasno ,  da  ne . «

Ma  Makutsi  je  prasnila  v  smeh .  » Ni  treba ,  da  ste  vljudni  glede  Bobononga .  Lahko  se  šalim  na  njegov  račun .  Ni  primeren  kraj  za  vsakogar .  Jaz  se  že  ne  bi  rada  vrnila  tja ,  zdaj  ko  sem  videla ,  kako  je  v  Gaboroneju . «

» To  sem  slišal , «  je  rekel  mož  iz  vlade .  » Ljudje  pravijo ,  da  ste  gospa ,  ki  zna  delati  čudeže .  Tako  sem  slišal . «

» Sklepam ,  da  lahko  govorim  popolnoma  zaupno , «  je  rekel  in  poškilil  proti  ma  Makutsi .

Za  trenutek  mož  iz  vlade  ni  rekel  nič ,  samo  strmel  je  v  ma  Ramotswe .

Brata  sem  peljal  h  Grmičarjem ,  ki  so  bivali  nedaleč  stran  pod  nekim  drevesom .  Imeli  so  frače  iz  nojevega  usnja  in  hotel  sem  dobiti  kakšno  za  brata .  Vzel  sem  nekaj  mesa ,  da  bi  jim  ga  dal  v  zameno .  Upal  sem  tudi ,  da  nama  bodo  morda  dali  nojevo  jajce .

Nepremično  sem  obstal ,  saj  sem  vedel ,  da  ob  vsakem  premiku  lahko  kača  useka ,  bil  pa  sem  samo  toliko  od  nje .  Zelo  blizu .  Kača  me  je  gledala  z  jeznimi  očmi ,  kakršne  imajo  mambe ,  in  zazdelo  se  mi  je ,  da  me  bo  pičila  in  da  ne  morem  narediti  prav  nič .

V  tistem  trenutku  se  je  zaslišal  praskajoč  zvok  in  zagledal  sem  bratca ,  ki  mu  je  bilo  takrat  komaj  enajst  ali  dvanajst  let ,  kako  poriva  konec  palice  po  tleh  proti  kači .  Kača  je  premaknila  glavo ,  in  preden  sva  dojela ,  kaj  se  dogaja ,  je  zagrizla  v  konec  palice .  Tako  sem  pridobil  čas ,  da  sem  se  obrnil ,  zgrabil  brata  in  stekel  po  poti .  Kača  je  izginila .  Ugriznila  je  v  palico  in  morda  si  je  zlomila  strupnik .  Karkoli  se  je  že  zgodilo ,  ni  se  odločila ,  da  bi  naju  zasledovala .

Brat  stanuje  na  kmetiji ,  ki  jo  imamo  severno  od  Pilaneja .  Imenitno  jo  vodi  in  oče  je  z  njegovim  delom  zelo  zadovoljen .  Pravzaprav  mu  je  oče  kmetijo  podaril  in  je  zdaj  njegova .  S  tem  je  obogatel .  Jaz  imam  drugo  kmetijo ,  ki  je  bila  prav  tako  očetova ,  zato  mu  nisem  nevoščljiv .  Mogadi  se  je  pred  kakimi  tremi  meseci  poročil  s  tem  dekletom  in  se  preselil  z  njo  na  našo  kmetijo .  Tam  živita  tudi  moja  mama  in  oče ,  poleg  tega  prihajajo  tete  in  preživijo  tam  večino  leta .  Hiša  je  velika  in  za  vse  je  dovolj  prostora .

Moja  mama  se  je  zasmejala .  Ker  bo  veliko  bogatejša  kot  vdova ,  kakor  pa  je  zdaj ,  kot  žena ,  mi  je  pojasnila .  Če  mož  umre  brez  potomcev ,  v  skladu  z  oporoko  vse  dobi  ona .  Kmetijo ,  hišo ,  prav  vse .  In  ko  bi  to  dobila ,  nas  lahko  vse  nažene ,  naju  in  tete .  Ampak  najprej  ga  mora  umoriti .

» Ne  morem  se  obrniti  na  policijo , «  je  ugovarjal  in  se  trudil ,  da  bi  mu  glas  zvenel  mirno .  » Kaj  pa  naj  jim  rečem ?  Policija  bi  zahtevala  kakšen  dokaz ,  celo  od  mene .  Rekli  bi  mi ,  da  pač  ne  morejo  kar  vdreti  v  hišo  in  prijeti  ženske ,  ki  bi  trdila ,  da  ni  ničesar  zagrešila ,  kar  bi  potrdil  tudi  njen  mož :  Ta  ženska  ni  zagrešila  ničesar .  O  čem  pa  sploh  govorite ? «

» Ne  slišim ,  kaj  pravite ,  ra .  Ne  slišim  vas . «

» Pet  jih  je , «  je  pritrdil  vladni  mož .  » Poleg  njih  so  še  tisti ,  ki  delajo  zunaj .  Moški ,  ki  skrbijo  za  živino .  In  tudi  oče  ima  še  svoje  stare  služabnike .  Ti  ne  morejo  več  delati ,  posedajo  na  soncu  pred  hišo  in  oče  jih  dobro  hrani .  Zelo  so  debeli . «

» Ma  Ramotswe  se  zna  pogovarjati  z  ljudmi , «  je  vztrajala  ma  Makutsi .  » Ljudem  se  ob  njej  razveže  jezik .  Sama  sem  to  videla .  Ne  bi  mogli  urediti ,  da  bi  za  nekaj  dni  obiskala  hišo  vašega  očeta ? «

Ko  sta  se  ma  Ramotswe  in  ma  Makutsi  peljali  proti  delavnici  Pri  hitrem  mehaniku  na  Tlokwenški  cesti ,  sta  zagledali  enega  od  vajencev  ob  kolesu  avtomobila ,  ki  ga  je  drugi  počasi  potiskal  naprej  proti  delavnici .  Ko  sta  se  približali ,  se  je  drugi  vajenec  zagledal  proti  njima  in  izpustil  avto ,  da  je  počasi  zlezel  nazaj .

Ma  Makutsi  se  je  ustavila  in  pogledala  fanta .  » Jaz  sem  ma  Makutsi , «  se  je  predstavila  in  ga  opazovala  skozi  svoja  velika  očala .  » Zdaj  sem  jaz  vršilka  dolžnosti  direktorja .  Če  bi  se  rada  pogovorila  o  obesah ,  lahko  prideta  v  pisarno  in  mi  to  povesta .  Najprej  pa  povejta ,  kaj  zdajle  počneta .  Čigav  avto  je  tole  in  kaj  je  treba  z  njim  narediti ? «

» To  je  avto  ženske ,  ki  stanuje  za  policijsko  postajo .  Mislim ,  da  je  bolj  lahkomiselne  sorte . «  Zarežal  se  je .  » S  tem  avtom  lovi  moške ,  zdaj  pa  ji  noče  vžgati .  Zato  ne  more  dobiti  nobenega  moškega .  Ha ! «

Tako  si  je  premislil  tudi  ta ,  in  do  konca  delovnega  dneva  je  delavnica  Pri  hitrem  mehaniku  na  Tlokwenški  cesti  vrnila  šest  avtomobilov  lastnikom ,  ki  so  jim  očitno  vsi  odpustili .

Sedmo  poglavje

Rose  se  je  takoj  vselila  in  ma  Ramotswe  se  je  lahko  kmalu  prepričala  o  njenih  sposobnostih .  Prejšnji  lastniki ,  ki  niso  bili  prav  snažni ,  so  hišo  na  Zebrinem  privozu  zapustili  precej  zanemarjeno ;  v  vseh  kotih  je  ležal  prah .  Dobre  tri  dni  je  brez  prestanka  čistila  in  loščila ,  dokler  ni  hiša  dišala  po  loščilu  za  tla  in  so  se  vse  površine  svetile .  Poleg  tega  je  izvrstno  kuhala  in  natančno  likala .  Ma  Ramotswe  se  je  rada  lepo  oblačila ,  vendar  se  ji  nikoli  ni  ljubilo  zlikati  bluz  tako  skrbno ,  kot  bi  si  želela .  Rose  pa  je  to  počenjala  s  strastjo ,  ki  se  je  kmalu  zrcalila  v  poškrobljenih  robovih  in  površinah  brez  vsake  gubice .

Za  dečka  so  našli  mesto  v  krajevni  osnovni  šoli ,  vendar  je  ma  Ramotswe  upala ,  da  bo  gospod  J.  L.  B.  Matekoni  plačal  za  vpis  na  Thornhill .  Za  to  bo  potreben  kup  denarja  in  zdaj  se  je  spraševala ,  ali  bo  to  sploh  kdaj  mogoče .  To  je  bila  samo  ena  od  mnogih  reči ,  ki  jih  bo  treba  urediti .  Potem  so  bili  tu  delavnica ,  vajenca ,  hiša  nedaleč  od  starega  Bocvanskega  kluba  obrambnih  sil  in  otroka .  Čakala  jo  je  tudi  poroka  kadar  naj  bi  že  prišla  na  vrsto  čeprav  si  je  zdaj  komaj  upala  pomisliti  na  to .

Ko  je  umrla ,  sem  rešila  bratca ,  ki  so  ga  pokopali  v  pesek  skupaj  z  njo .  Ni  bil  globoko ,  zato  sem  kar  z  rokami  razgrebla  pesek  z  njegovega  obraza  in  videla ,  da  še  diha .  Spominjam  se ,  kako  sem  ga  dvignila  in  stekla  skozi  puščo .  Tekla  sem ,  dokler  nisem  prišla  do  ceste .  Nekdo  se  je  mimo  pripeljal  s  tovornjakom ,  videl  me  je ,  mi  ustavil  in  me  odpeljal  v  Francistown .  Ne  spomnim  se ,  kaj  je  bilo  tam ,  vem  samo ,  da  so  me  dali  ženski ,  ki  mi  je  dovolila ,  da  živim  na  njenem  dvorišču .  Imeli  so  majhno  lopo ,  v  kateri  je  bilo  zelo  vroče ,  kadar  je  nanjo  sijalo  sonce ,  ponoči  pa  je  bilo  hladno .  Tam  sva  spala  z  bratcem .

To  je  zgodba  mojega  življenja .  Sem  navadno  bocvansko  dekle ,  samo  veliko  srečo  imam ,  ker  imam  tri  življenja .  Večina  ljudi  ima  samo  eno .

» Gospod  J.  L.  B.  Matekoni ?  Jaz  sem .  Kako  si ?  Si  dobro  spal ? «

Ma  Ramotswe  je  to  začenjalo  jeziti .  » Neumnosti  govoriš .  Seveda  si  me  vreden .  Saj  sem  čisto  navaden  človek .  In  ti  si  popolnoma  v  redu .  Dober  si  pri  svojem  delu  in  ljudje  te  cenijo .  Kam  vozi  britanski  visoki  komisar  popravljat  avto ?  K  tebi .  Na  koga  se  obrne  sirotišnica ,  kadar  je  treba  kaj  popraviti ?  Nate .  Imaš  izvrstno  delavnico  in  počaščena  sem ,  da  se  bom  poročila  s  tabo .  In  to  je  vse . «

Ma  Ramotswe  je  bila  všeč  ma  Potokwani ,  s  katero  je  bila  tudi  v  daljnem  sorodstvu  po  materini  strani .  V  Bocvani  taka  sorodstvena  povezava  ni  nič  nenavadnega ,  kar  kaj  hitro  spoznajo  tudi  tujci :  kadar  o  kom  pripomnijo  kaj  kritičnega ,  se  gotovo  izkaže ,  da  gre  za  kakšnega  sogovornikovega  daljnega  sorodnika .

» Srečo  imajo ,  da  pridejo  sem , «  je  pripomnila  ma  Ramotswe .

» Ja .  In  ponavadi  je  tako ,  da  smo  že  prej  videli  kaj  podobnega ,  pa  naj  se  jim  je  v  preteklosti  dogajalo  kar  koli .  Nič  nas  ne  more  pretresti .  A  sem  in  tja  dobimo  kakšen  izjemen  primer  in  takrat  ne  vemo ,  kaj  storiti . «

Ma  Kerileng  je  počakala ,  da  sta  se  gostji  usedli ,  potem  pa  se  je  še  sama  spustila  v  enega  velikih  naslanjačev ,  razporejenih  okoli  nizke  mizice  v  sredini .

Vstala  je  in  ju  popeljala  skozi  zloščen  hodnik .  Ma  Ramotswe  je  z  odobravanjem  opazila ,  kako  čista  je  hiša .  Predstavljala  si  je ,  koliko  dela  ima  ta  ženska .  Po  vsej  deželi  živijo  ženske ,  ki  delajo  in  delajo  in  so  redkokdaj  deležne  pohvale .  Politiki  si  jemljejo  zasluge  za  izgradnjo  Bocvane ,  ampak  kako  si  drznejo ?  Kako  si  lahko  domišljajo ,  da  so  oni  zaslužni  za  trdo  delo  ljudi ,  kot  so  ma  Kerileng  in  njej  podobne  ženske ?

» Zelo  sem  zaposlena , «  je  začela ,  ko  sta  se  približevali  pisarni .  » Žal  mi  je ,  vendar  ne  bi  mogla  vzeti  … «

Zdaj  sta  stali  ob  njenem  malem  belem  kombiju .  Z  drevesa  je  na  streho  padla  vejica  in  ma  Ramotswe  jo  je  pobrala .  Tako  nežni  so  bili  listi  tega  drevesa :  stotine  majcenih  lističev  so  bile  pritrjene  na  osrednje  steblo  kot  zapletena  risba  pajkove  mreže .  Za  njima  je  bilo  slišati  otroške  glasove ;  bila  je  pesem ,  ki  se  je  je  ma  Ramotswe  spomnila  iz  otroštva ,  in  izvabila  ji  je  nasmešek .

» Premislila  bom  o  tem  dečku , «  je  obljubila .  » Morda  se  mi  bo  pa  le  porodila  kakšna  zamisel . «

S  pomočjo  vajencev  je  bila  selitev  mačji  kašelj ,  saj  sta  vse  naložila  v  pol  ure .  Potem  se  je  Prva  damska  detektivska  agencija  s  fantoma  v  zadnjem  delu  kombija ,  kjer  sta  držala  omaro ,  da  se  ne  bi  prevrnila ,  ter  z  vso  opremo  in  celo  z  naslikanim  znakom  odpeljala  proti  novemu  domovanju .  To  je  bil  žalosten  trenutek  in  ma  Ramotswe  in  ma  Makutsi  sta  bili  obe  na  robu  solz ,  ko  sta  zadnjikrat  zaklenili  vhodna  vrata .

» Oh ,  saj  vem , «  je  vzdihnil  gospod  Pilai .  » Ampak  težava  je  v  tem ,  da  celo  kadar  veš ,  da  bi  bilo  najbolje  nekaj  storiti ,  tega  ne  narediš . «

» Je , «  je  odgovoril  gospod  Sipoleli .  » Zelo  dober  je .  Resnično  sta  srečna  in  upam ,  da  bosta  imela  veliko  otrok .  Veselim  se  že ,  da  bom  dedek . «

Ma  Potokwani  pomaga

Ma  Ramotswe  je  preusmerila  pozornost  na  revije ,  s  katerimi  je  bila  prekrita  miza .  Med  njimi  je  bila  vladna  brošura  s  sliko  visokih  uradnikov .  Ogledala  si  je  obraze  poznala  je  mnoge  izmed  njih  in  o  nekaterih  je  vedela  precej  več ,  kot  bi  lahko  pisalo  v  vladni  brošuri .  Med  njimi  je  bil  tudi  vladni  mož ,  ki  se  je  zaupno  smehljal  v  fotoaparat ,  čeprav  ga  je  kot  je  vedela  nenehno  razjedala  skrb  za  mlajšega  brata  zaradi  namišljenih  zarot ,  ki  so  ogrožale  njegovo  življenje .

» Danes , «  je  odgovorila  ma  Ramotswe .  » Odpeljite  ga  k  doktorju  Moffatu .  Potem  pa  ga  pripeljite  sem . «

Ma  Potokwani  je  spremila  ma  Ramotswe  do  avta .

Gospod  J.  L.  B.  Matekoni  se  je  zamislil .  Čeljusti  so  se  mu  premikale ,  kot  da  bi  hotel  izgovoriti  nemogoče  besede ,  potem  pa  je  le  odgovoril .  » Skrbi  me ,  da  se  bodo  vrnile  slabe  stvari ,  ki  sem  jih  zagrešil  davno  tega .  Potem  bom  osramočen .  Vsi  bodo  vrgli  kamen  vame .  To  bo  moj  konec . «

» Mi  obljubite ,  da  boste  jemali  zdravila ? «  je  nadaljeval  doktor  Moffat .  » Mi  daste  častno  besedo ? «

Dvanajsto  poglavje

» V  šoli  je  bilo  veliko  elegantnih  deklet , «  je  nadaljevala  ma  Makutsi .  » To  so  bile  tiste ,  ki  jim  ni  šlo  prav  dobro .  Dosegle  so  petdeset  odstotkov  ali  malenkost  več .  Tri  ali  štiri  večere  na  teden  so  šle  ven  in  mnoge  od  njih  so  spoznale  starejše  moške ,  ki  so  imeli  denar  in  dober  avto .  Tem  dekletom  je  bilo  vseeno ,  ali  so  moški  poročeni .  Hodile  so  z  njimi  po  lokalih  in  tam  plesale .  In  kaj  se  je  zgodilo  potem ,  ma ? «

» Tu  ni  kaj  početi , «  je  vzdihnila  služkinja  in  hrepeneče  dodala ,  » to  ni  Gaborone ,  veste . «

» Na  žalost  to  nekaj  dni  ne  bo  mogoče .  Ma  Ramotswe  preiskuje  zelo  pomemben  primer  v  tujini . «  Spet  je  utihnila .  Pretiravanja  so  se  porajala  zlahka  in  brez  premisleka .  Slišalo  se  je  bolj  prepričljivo ,  da  je  v  tujini ,  in  agenciji  je  to  pridalo  občutek  mednarodne  pomembnosti ,  a  vseeno  tega  ne  bi  bila  smela  reči .

Gospod  Pulani  je  s  prsti  bobnal  po  mizi .  » Ja .  Zgodilo  se  je  nekaj  zelo  slabih  stvari .  Lani  se  je  izkazalo ,  da  imata  dve  od  naših  lepotnih  kraljic  temno  preteklost .  Prvo  so  v  enem  od  velikih  hotelov  prijeli  zaradi  prostitucije .  To  ni  bilo  dobro .  Drugo  so  zasačili ,  ko  je  goljufala  pri  nakupih  in  uporabljala  neavtorizirano  kreditno  kartico .  Veliko  hrupa  je  bilo  okrog  tega .  Polivali  so  nas  z  gnojnico  v  pismih  bralcev ,  na  primer :  ali  naj  taka  dekleta  zastopajo  Bocvano  v  svetu ?  Zakaj  ne  bi  šli  kar  naravnost  v  zapor ,  tam  pobrali  nekaj  zapornic  in  jih  razglasili  za  lepotne  kraljice ?  To  se  jim  je  zdelo  zelo  duhovito ,  pa  ni  bilo .  Nekaj  podjetij  nam  je  zagrozilo ,  češ  če  se  še  enkrat  zgodi  kaj  takega ,  bodo  prekinila  sponzorstvo .  Prejel  sem  štiri  pisma ,  vsa  z  enako  vsebino .

Ma  Makutsi  je  prevzelo  sočutje  do  gospoda  Pulanija .  Kljub  njegovi  vpadljivosti  ni  bilo  dvoma ,  da  veliko  naredi  za  dobrodelno  dejavnost .  Svet  mode  je  neizogibno  vpadljiv  in  on  verjetno  ni  nič  slabši  od  kogar  koli  drugega ,  zato  pa  vsaj  po  svojih  močeh  pomaga  ljudem  v  stiski .  Lepotna  tekmovanja  so  pač  dejstvo  in  ne  bodo  kar  izginila ,  samo  zato  ker  si  ona  tako  želi .  Če  poskuša  narediti  svoje  tekmovanje  sprejemljivejše ,  si  zasluži  podporo .

» Če  je  kakšna  taka , «  jo  je  prepričano  prekinil  gospod  Pulani ,  » bo  zmagala .  Lahko  uredim  tako ,  da  bo . «

Bog  se  je  odločil ,  da  bo  Bocvana  suha  dežela

» Zelo  zaposlen  je , «  je  pripomnila  ma  Ramotswe .  » Ga  dobro  poznate ? «

Govedar  je  široko  odprl  oči .  » Stoji  tam  kot  pes  in  dopušča ,  da  brat  vpije  nanj .  Dober  kmet  je ,  ta  mlajši ,  ampak  prvorojenec  še  zmeraj  misli ,  da  on  vodi  kmetijo .  Mi  pa  vemo ,  da  je  njun  oče  govoril  s  poglavarjem  in  se  zmenil ,  da  bo  mlajši  dobil  večino  živine ,  starejši  pa  denar .  Tako  je  odločeno . «

» Res ? «  se  je  začudila  ma  Ramotswe .  » Kaj  pa  je  naredila ? «  Poznala  je  verovanje ,  ki  je  razširjeno  na  podeželju ,  da  je  prizadet  otrok  posledica  nekega  slabega  dejanja  staršev .  Če  ima  na  primer  ženska  razmerje  z  drugim  moškim ,  se  ji  lahko  rodi  idiot .  Če  moški  zavrača  ženo  in  spi  z  drugo  žensko ,  medtem  ko  je  ona  noseča  z  njim ,  lahko  to  otroku  prinese  nesrečo .

» Kateri  Bocvanec  pa  nima  rad  živine ? «  je  odvrnila  ma  Ramotswe .

Ta  pripomba  je  letela  na  sina ,  ki  se  je  zdaj  posvečal  krožniku  in  se  pretvarjal ,  da  ne  sliši ,  kaj  je  rekla  mati .  Njegova  žena  pa  je  medtem  ujela  pogled  ma  Ramotswe ,  a  je  hitro  spet  pogledala  stran .

Ko  bodo  premagale  to  oviro ,  ali  bolje ,  če  jo  bodo  premagale ,  bo  naslednje  vprašanje  bolj  osebno :

» Takem ,  kot  je  hotel  Sun , «  je  dodala  druga  in  vse  so  prasnile  v  smeh .

Pogledala  je  služkinjo .  Kar  naprej  vpijejo  name .  Očitno  so  tudi  drugi ,  ki  imajo  motiv ,  je  pomislila ,  vendar  je  misel  takoj  zavrgla  kot  nesmiselno .  To  je  bila  poštena  ženska .  Imela  je  odkrit  obraz  in  smehljala  se  je ,  ko  je  to  rekla .  Skrivnosti  na  obrazu  pustijo  sence ,  na  njenem  pa  jih  ni  bilo .

Spala  je ,  vendar  nemirno .  Od  časa  do  časa  se  je  zbudila  in  slišala  glasove  v  hiši ,  nekakšno  premikanje ,  loputanje  z  vrati ,  odpiranje  okna ,  škripajoče  nočne  zvoke  stare  hiše .  Malo  pred  zoro ,  ko  je  sprevidela ,  da  ne  bo  več  zaspala ,  je  vstala ,  si  nataknila  haljo  in  odšla  iz  hiše .  Pes  pri  zadnjih  vratih  je  vstal ,  omotičen  od  spanja ,  in  ji  sumničavo  vohljal  okoli  nog ;  velika  ptica ,  ki  je  sedela  na  strehi ,  se  je  s  težavo  dvignila  in  odletela .

Gledal  jo  je ,  kot  da  se  bo  moral  po  njenem  odzivu  braniti .

» Nikoli  mi  ni  bilo  všeč , «  je  priznal .  » Nisem  bil  rad  kuhar  takrat  in  tudi  zdaj  nisem . «

V  vasi  je  bila  šola  in  v  njej  je  bil  zelo  moder  učitelj .  Imel  je  še  dva  druga  učitelja ,  ki  sta  mu  pomagala ,  ampak  on  je  bil  glavni  in  vsi  so  ga  poslušali ,  veliko  bolj  kot  druga  dva .  Nekega  dne  mi  je  rekel :  Simon ,  zelo  bister  fantek  si .  Zapomniš  si  imena  vseh  goved  pa  tudi  to ,  čigavi  potomci  so .  V  tem  si  boljši  od  kogar  koli  drugega .  Deček ,  kot  si  ti ,  bi  šel  lahko  v  Gaborone  in  si  tam  našel  službo .

Ma  Ramotswe  ga  je  s  kretnjo  roke  ustavila .  » Nisem  takšna .  Rekla  jim  bom ,  da  ste  uporabljali  slabo  hrano ,  vendar  tega  niste  mogli  vedeti .  Svetovala  bom  bratu ,  naj  vam  da  drugo  delo . «

» Tega  ne  bo  hotel , «  je  ugovarjal  kuhar .  » Saj  sem  ga  že  sam  prosil . «

Vajenec  se  je  zasmejal .  » Veliko  vem  o  dekletih , «  se  je  pohvalil .  » Jaz  bi  vam  lahko  povedal . «

» Rada  bi  izvedela  kaj  več  o  dekletih ,  ki  sodelujejo  na  tekmovanju , «  je  pojasnila .  » Prosili  so  me ,  naj  se  pogovorim  z  njimi . «

» To  je  moja  hčerka . « 

Ma  Makutsi  je  ostala  brez  besed .  Še  nihče  ji  ni  rekel ,  da  je  čedna ,  vsaj  ne  tujec .  Tete  so  ji  govorile ,  da  bi  morala  poudariti  tisto ,  kar  je  na  njej  lepo ,  in  tudi  mama  je  pripomnila  nekaj  podobnega ,  nihče  pa  še  ni  rekel ,  da  je  čedna ,  razen  te  mladenke ,  ki  je  bila  sama  tako  očitno  čedna . 

» Zelo  ste  prijazni , «  je  naposled  izdavila .

Popila  je  čaj  in  pojedla  velik  sendvič  s  salamo ,  ki  ji  ga  je  pripravila  Rose .  Ma  Ramotswe  se  je  odvadila  toplega  kosila ,  razen  ob  koncu  tedna ,  in  je  bila  zadovoljna  s  prigrizkom  in  kozarcem  mleka .  Bila  pa  je  sladkosnedna ,  in  to  je  pomenilo ,  da  si  je  po  obloženem  kruhku  rada  privoščila  še  krof  ali  tortico .  Navsezadnje  je  bila  dama  tradicionalne  postave  in  ji  ni  bilo  treba  skrbeti  za  konfekcijsko  številko ,  v  nasprotju  s  tistimi  ubogimi ,  živčnimi  ljudmi ,  ki  se  nenehno  ogledujejo  v  zrcalu  in  se  zdijo  sami  sebi  predebeli .  Kaj  sploh  pomeni  biti  predebel ?  Kdo  je  tisti ,  ki  lahko  nekomu  reče ,  kakšen  mora  biti ?  To  je  oblika  diktature  suhih  in  ona  se  že  ne  bo  ozirala  na  to .  Če  bodo  ti  suhci  postali  še  bolj  nadležni ,  se  bodo  morali  obilnejši  ljudje  preprosto  usesti  nanje .  Ja ,  to  jih  bo  izučilo !  Ha  ha !

Ma  Ramotswe  je  prikimala .  Dober  znak  je  bil ,  da  je  vajenec  to  vprašal .  To  je  pomenilo ,  da  se  je  začel  zanimati  za  blagor  drugih .  Morda  pa  odrašča ,  je  pomislila .  Nemara  ima  to  kaj  opraviti  z  ma  Makutsi ,  če  ju  je  ta  poleg  pridnosti  naučila  tudi  kaj  o  morali .

» To  ste  pa  zelo  hitro  opravili , «  je  bila  presenečena  ma  Ramotswe .  » In  v  čem  je  bila  težava ?  Zapleti  z  ženo ? «

Ma  Ramotswe  to  ni  bilo  čisto  jasno ,  vendar  zdaj  ni  bilo  časa ,  da  bi  se  bolj  poglobila  v  zadevo ,  saj  se  je  morala  pripraviti  za  sestanek  ob  štirih .  Naslednjo  uro  je  preletela  pošto ,  pomagala  ma  Makutsi  urejati  papirje  za  delavnico  in  na  hitro  izpila  skodelico  čaja  rooibos .  Do  takrat ,  ko  se  je  veliki  črni  avto  pripeljal  pred  agencijo  in  je  iz  njega  stopil  mož  iz  vlade ,  je  bila  pisarna  čista  in  pospravljena  in  ma  Makutsi  je  vzravnana  sedela  za  pisalno  mizo  in  se  pretvarjala ,  da  tipka  dopis .

Začel  je  verjeti ,  da  žena  načrtuje  umor  njegovega  brata ,  ki  ga  je  imel  tako  zelo  rad .  Ni  mogel  spati ,  ker  so  ga  te  misli  preganjale ,  in  v  njem  se  je  kopičilo  sovraštvo .  Končno  je  odšel  k  neki  gospe  se  pravi ,  k  meni  in  jo  prosil ,  naj  poišče  dokaz ,  da  se  dogaja  prav  to .  Mislil  je ,  da  mu  bo  tako  pomagala  znebiti  se  svakinje .

Kotliček  v  kotu  sobe  je  začel  sikati  in  ma  Potokwani  je  vstala ,  da  pripravi  čaj .

» Ljudje  so  zelo  požrešni , «  je  pripomnila  ma  Ramotswe .  » Lepo  bi  bilo  pojesti  košček  peciva .  Ampak  zdaj  ne  bom  sedela  tukaj  in  premišljevala  o  tem . «

Ma  Potokwani  se  je  nasmehnila .  » Gotovo  bi  mu  bilo .  Odkar  je  prišel  sem ,  je  bil  zelo  tih ,  zdaj  pa  sem  odkrila ,  da  je  nekaj  le  počel .  Mislim ,  da  je  to  dober  znak . «

» Poglej , «  je  prekinila  tišino .  » Poglej  tja  dol .  Tamle  je  hiša ,  v  kateri  sem  živela  z  očetom .  To  je  moj  dom . «
