 
Vselej  panker ,  smatram  Alpski  stil  kot  vstajo  proti  grabežljivi  plezalni  kulturi ,  proti  zbirateljem ,  katerim  je  vrh  ali  ocena  nadomestilo  za  doživetje .  Borim  se  za  položaj ,  ki  dovoljuje  udeležencem ,  da  so  zadovoljni  z  manj .  Preziram  držo ,  redkeje  posameznika .  Nič  novega  ne  govorim .  Ne  vsiljujem  svojega  mišljenja  kot  pravilnega  za  kogarkoli .  Preprosto  držim  baklo  minimalizma ,  kot  so  jo  nosili  veliki  možje  pred  mano :  Winkler ,  Buhl ,  Messner  in  Chouinard .  Njihova  ramena  so  bila  velika  in  močna .  Morda  v  sodobnem  svetu  ni  prostora  zanje ,  vendar  bo  žalosten  dan ,  ko  bo  alpinizem  poenoten ,  ko  bo  pustolovščina  proizvod  in  ko  bo  potreba  po  politični  obzirnosti  zadušila  uporniški  krik  moža  na  konju .

Danes ,  ko  gre  za  plezalno  etiko ,  sem  kar  zadovoljen  z  dejstvom ,  da  sem  verski  gorečnež .  Svoje  ideale  spoštujem ,  in  ko  drugi  ščijejo  po  teh  idealih ,  pozivam  na  džihad .

Običaji  moje  „ cerkve “  vključujejo  ljubezen  do  sposobnosti ,  navadno  izraženimi  z  zavračanjem  premoči  nad  naravnimi  izzivi  s  tehnološkimi  presežki .  Vsakdo  v  moji  cerkvi  globoko  spoštuje  zgodovino  in  ceni  plezalce  pred  nami  ter  njihove  smeri .  Častimo  navezo  in  simbolni  pomen  vrvi .  Verjamemo ,  da  sta  predanost  in  tveganje  nujna  za  duhovno  rast .  Seveda  so  še  drugi  nauki ,  kot  v  vseh  religijah  odprti  za  tolmačenje  –  od  skrajno  načelnih  do  najbolj  svobodomiselnih .  V  moji  cerkvi  zvonovi  ves  čas  oznanjajo  zahtevnost .  Plezalec ,  ki  se  zavihti  v  tvegano  neznanko ,  preseže  točko ,  kjer  se  lahko  obrne ,  in  preživi  ( ali  ne ) ,  si  zasluži  poseben  položaj  v  hierarhiji  zgodovine .

Naša  cerkev  ni  polna  starih  „ smo - bili “ ,  upajočih ,  da  ostanejo  na  vrhu  konice  z  obsojanjem  normalnega  razvoja  napredka ,  običajnega  za  vsak  šport  ali  minulost .  Zagotavljam :  s  staranjem  in  pridobivanjem  izkušenj  so  se  razvijale  tudi  moje  vrednote ,  za  katere  ni  potrebe ,  da  so  v  nasprotju  z  napredkom ,  ustvarjenim  z  generacijami  plezalcev  za  mano .  Rad  imam  plezanje  in  gore .  Rad  imam ,  kar  oboje  zahteva  od  mene ,  pogosto  največje  odlike .  Moja  vera  ceni  soočenje  med  plezalcem  in  naravnim  izzivom ,  ki  pripravi  plezalca ,  da  doseže  najboljše .  Dandanes  plezalci  prepogosto  prekrijejo  ta  izziv  z  visoko  zmogljivo  tehnologijo  namesto  s  sposobnostjo  in  predanostjo .  Reinhold  Messner  je  tudi  napisal ,  da  „ vsak  dosežek  pomeni  hkrati  uničenje  nekih  sanj “ .

K  sreči  je  bistvo  še  vedno  v  vsebini .

Ker  razlike  med  francosko  in  slovensko  alpinistično  “ sceno ”  v  času  globalizacije  niso  tako  velike ,  kot  bi  utegnili  posplošeno  pomisliti ,  pričujoča  knjiga  izzivalno  nagovarja  tudi  in  predvsem  tiste ,  ki  alpinizem  počnejo  tukaj  in  zdaj .  Mark  Twight  je  alpinist  z  vizijo .  Ker  si  ne  pusti  odvzeti  pravice  do  svojega  mnenja ,  odpira  vprašanja  in  išče .

Ko  sem  se  tisto  jesen  vozil  po  dolini  Rone  proti  Franciji ,  so  v  razžarjeni  meglici  trepetali  vinogradi  in  nad  njimi  so  k  jasnemu  nebu  divje  kipele  Alpe .  Dolina  Rone  je  bila  širša  od  tiste  pod  Eigerjem  in  gore  tod  niso  tako  pritiskale  name .  Ritem  koles ,  ki  so  udarjala  po  tirih ,  me  je  hipnotiziral .  Vedel  sem ,  da  se  peljem  svoji  usodi  nasproti .  Ko  je  vlak  pri  Montrocu  pripeljal  iz  tunela  in  sem  prvič  zagledal  dolino  Chamonixa ,  sem  vedel ,  da  sem  prišel  domov  in  da  bo  to  poslej  moj  dom . 

V  naslednjih  dveh  tednih  sem  sam  preplezal  smeri ,  kot  so  Triangle  du  Tacul ,  Gabarrou - Albinone ,  Super  couloir  v  Mont  Blanc  du  Taculu  ter  Švicarsko  smer  v  severni  steni  Les  Courtes .  Slabo  vreme  me  je  sicer  za  nekaj  dni  pregnalo  iz  gora ,  zato  sem  skočil  do  Ženeve  in  prevzel  denar ,  ki  mi 

Sovražil  sem  Katmandu ,  vendar  sem  ga  razumel ,  predvsem  pa  uboge  ljudi ,  revščino  in  brezizhodnost .  Razmere  se  mnogim  obiskovalcem  gnusijo ,  vse  pa  pretresejo ,  zaradi  česar  so  se  nekateri  celo  odločili  pridružiti  se  Mirovnim  silam ,  ker  so  hoteli  ljudem  » pomagati « .  Ko  sem  hodil  po  umazanem  mestu ,  sem  razumel ,  zakaj .

utrujen  si  in  nadzorovan ,  ti  praznoglavi  tepec .

» Kaj  ti  nikoli  ne  zmanjka  baterij  za  to  reč ? «  Jeff  je  pokimal  proti  mojemu  vokmanu .  Bilo  bi  precej  žalostno ,  ko  bi  ostal  brez  baterij .  Vokman  je  pomenil  edini  način ,  kako  preživeti .  Ko  so  se  težave  zaostrile ,  sem  povečal  glasnost .

Na  odpravi  v  Nepalu ,  pa  tudi  pozneje ,  ko  sem  pisal  Poljubi  ali  ubij ,  sem  bil  pod  močnim  vplivom  panka .  Naslov  sem  pravzaprav  vzel  iz  pesmi  takrat  v  Los  Angelesu  vodilne  skupine  X.  Pank  pesmi  so  bile  kratke ,  redkobesedne  in  zapakirane  v  hrup .  Uporniška  drža ,  ki  jo  je  zavzelo  pank  gibanje ,  je  bila  značilna  tudi  zame .  Bila  je  moja  mantra .  To  v  veliki  meri  velja  še  danes .  Pankovsko  sporočilo ,  da  mora  biti  človek  ustvarjalen  in  stvari  » narediti  sam « ,  še  vedno  pomeni  pomemben  del  mojega  prepričanja .

Noči  so  polne  ustnic ,  ki  se  ne  premaknejo ,  in  cinizma ,  ki  ubija  moje  pero .  Zbudim  se  z  ogrlico  neizpolnjenih  sanj  okoli  vratu .  Še  lani  poleti  sem  prekipeval  od  divjih  mladostnih  pričakovanj ,  mlad  moški ,  ki  je  zvesto  sledil  svojim  ciljem .  Bil  sem  osredotočen ,  strasten  in  pripravljen ;  najemniški  vojak ,  ki  se  bori  z  nemočnimi  in  tistimi ,  ki  šepajo .  Ko  zdaj  sežem  po  cigaretnih  paličicah  smrti ,  se  zasmejim  zaradi  svoje  šibkosti .  Nisem  več  razočaran  nad  samim  seboj .  Nekoč  sem  skrival  solze ,  saj  naj  bi  že  naslednje  jutro  sledil  nov  dan .  Zdaj  pa  jim  zaradi  bolj  ali  manj  enakega  razloga  dovolim  polzeti  po  licih . 

Vsakič ,  ko  se  je  konica  Randyjevega  cepina  odbila  od  starega ,  trdega  ledu  serakov ,  sem  strahoma  pomislil  na  oba  stroja ,  ki  sva  ju  že  polomila ,  in  na  hude  težave ,  v  katerih  bi  se  znašla ,  če  bi  še  enega  uničila .  Led ,  ki  je  okoval  steno  in  skalne  razčlembe ,  je  pokal  in  vibriral .  Prva  pametna  poteza ,  ki  sva  jo  naredila  tistega  dne ,  je  bila  odločitev ,  da  ne  bova  izbrala  direktnega  izstopa ,  ampak  se  bova  nevarnostim  na  vrhu  izognila  v  levo .  Ko  človek  izgubi  nadzor ,  je  izgubljen .  Pika .

Sprijazniti  se  bo  treba  z  dejstvom ,  da  imamo  Američani  manjvrednostni  občutek ,  ko  gre  za  plezanje  v  Himalaji .  Zadovoljujemo  se  z  nižjimi  vrhovi ,  kar  opravičujemo  z  izjavami ,  da  so  tehnično  težji .  Ali  pa  plezamo  po  znanih  pristopih  na  že  dodobra  uhojene  vrhove .  Odkar  so  George  in  Jeff  Lowe ,  Michael  Kennedy  ter  Jim  Donini  1978  poskušali  osvojiti  Latok ,  ne  postavljamo  več 

Ko  govorim  o  tekmovalnosti  v  gorah ,  sem  prepričan ,  da  se  to  mnogim  od  vas  upira .  Ker  je  v  nasprotju  z  duhom  gorništva .  Ne  morem  se  strinjati ,  vendar  se  ne  mislim  pričkati .  Ne  glede  na  to ,  ali  je  prav  ali  ne ,  se  pač  dogaja .  Ta  tiha ,  neorganizirana  tekma  pomeni  edini  način  za  dvigovanje  alpinističnih  standardov .

*  1985 – 1988 .

Težave  v  smeri  so  se  začele  na  7300  metrih  v  Merklovem  žlebu .  Prav  tu  so  plazovi ,  skalni  podori  in  smrt  ustavili  vse  prejšnje  poskuse .  Messner  je  trdil ,  da  je  bilo  tukaj  vsaj  tako  težko  kot  v  severni  steni  Matterhorna .

Po  tednu  dni  počitka  na  višini  4900  metrov  sva  spet  poskusila .  Prestavljeni  bazni  tabor *  na  višini  6400  metrov  sva  zapustila  malo  po  deseti  zvečer ,  ob  petih  zjutraj  naslednjega  dne  sem  stopil  na  polico  preko  8000  metrov  visoko .  Tik  nad  menoj  je  strm  skalnati  skok  zaustavil  razmeroma  lahek  pristop  proti  vršni  piramidi .  Ko  se  mi  je  Barry  pridružil ,  sva  si  ga  zaskrbljeno  ogledovala .

Spraševal  sem  se ,  koliko  časa  bom  še  lahko  z  vso  težo  visel  na  cepinu .  Svojemu  lednemu  orodju  sem  posvečal  precej  večjo  pozornost  kot  večini  svojih  prijateljev .  Imel  sem  slabo  vest ,  ko  sem  dopustil ,  da  so  okla  porjavela  ali  ostala  skrhana  po  kakšnem  epskem  podvigu ,  ki  me  je  pregnal  iz  gora .  Čutil  sem ,  da  me  stroji  prezirajo ,  če  sem  jih  zanemaril .  Tudi  sam  sem  jih  preziral ,  ker  so  mi  dovolili  zadovoljiti  mojo  obsedenost .  Pogosto  sem  jih  za  kazen ,  ker  so  mi  omogočili ,  da  sem  se  spustil  pregloboko ,  zabrisal  v  klet .  Toda  v  takih  dnevih  kot  danes  sem  častil  njihovo  veličino .  Ljubil  sem  jih ,  ker  so  bili  tako  kakovostni  in  omogočili ,  da  sem  se  tako  trdo  gnal .  Skala ,  ki  me  je  zadela ,  je  s  plezalnega  pasu  odtrgala  tok  in  moje  najljubše  kladivo .  Boleča  izguba ,  toda  nič  v  primerjavi  s  tem ,  da  sem  še  vedno  videl  svojega  šakala * ,  trdno  zapičenega  nad  sabo  –  čeprav  zunaj  dosega .

*  Model  Simondovega  cepina .

Philippe  je  bil  moj  plezalski  tovariš  in  nikakor  ne  prvi ,  ki  se  je  ubil  v  gorah .  Poskušal  sem  preprečiti ,  da  bi  se  preveč  zaprl  pred  tem  dejstvom .  Prav  tako  natančno  kot  drugi  sem  premislil ,  kaj  se  mu  je  zgodilo .  Vztrajal  sem ,  saj  sem  hotel  živeti .  Bridkost  je  sicer  dovoljena ,  a  tukaj  dobi  le  malo  prostora .

Pila  je  viski  in  se  igrala  s  kupčkom  fotografij ,  ki  jih  je  dobila  od  njegovih  prijateljev .  Na  večini  od  njih  je  Philippe  prekipeval  od  življenja ,  poln  vznemirjenja  zaradi  tveganja ,  alpskih  lepot  ali  življenja ,  polnega  dogodkov .  Toda  na  fotografijah ,  ki  jih  je  François  posnel  na  Aiguille  Sans  Nom ,  je  bil  Philippe  videti ,  kot  da  bi  že  bil  mrtev  in  je  ves  duh  že  posrkalo  iz  njega .

François  je  bil  nadarjen ,  dovolj  izkušen  in  močan ,  da  bi  lahko  sam  preplezal  smer .  Philippe  ga  ni  hotel  ovirati  in  se  navezati  na  vrv .  Pritisk ,  ki  si  ga  je  naložil  na  ramena ,  je  pomenil  težko  nalogo .  Pod  njegovo  težo  ni  jasno  presojal  podatkov  o  svojih  sposobnostih .  Pritisk  je  zameglil  njegovo  moč  presoje .

Za  Philippa  je  François  pomenil  legendo .  To  je  bila  njuna  prva  skupna  smer .  V  Françoisu  je  videl  učitelja  in  vzornika ,  posnemal  ga  je  in  se  prepustil  njegovi  psihični  moči .  Nobeden  se  ni  hotel  obrniti .  Oba  sta  delala  v  Parizu ,  oba  sta  hotela  opraviti  pomemben  zimski  vzpon .  Oba  že  nekaj  časa  nista  obiskala  » laboratorija « ,  zaradi  česar  sta  čutila  zunanji  pritisk ,  da  morata  izpeljati  in  opraviti  kaj  velikega ,  da  si  spet  priborita  prestižen  položaj  na  sceni  v  Chamonixu .

NA  MOJ  NAČIN :  KRATEK  POGOVOR  S  TOMOM  ČESNOM

Tomo  Česen  sam  v  smeri  Ženska  za  nagrado  ( 8a )  v  Bohinjski  Beli  ( Foto  Marko  Prezelj )

» Ker  položaja  nisem  imel  v  svojih  rokah ,  sem  se  odločil ,  da  sestopim  –  in  to  hitro , «  pravi  Tomo .  Do  takrat ,  ko  je  zakorakal  v  bazni  tabor ,  se  je  sedmerica  prebila  do  tabora  IV ,  v  katerem  je  večino  doletela  smrt .

Septembra  1988  je  Tomo  opravil ,  kot  ga  sam  imenuje ,  svoj  najboljši  solo  vzpon  –  » z  izjemo  zadnjega ,  ki  mi  je  uspel  lani  aprila « .  Trdil  je ,  da  je  opravil  drugo  solo  ponovitev  smeri  No  Siesta  v  Grandes  Jorasses  v  pičlih  14  urah .  Smer ,  ki  sta  jo  od  21.  do  23.  julija  1986  prva  preplezala  Jan  Porvaznik  in  Stanislav  Gledjura ,  poteka  po  izredno  strmi  steni  med  Crozovim  in  Whymperjevim  stebrom .  Plezanje  je  od  vznožja  do  vrha  težko .  » Na  težkih  mestih  v  skali  ( 6b +  ali  5.11a )  sem  uporabljal  varovanje ,  saj  sem  plezal  v  plastičnih  čevljih ,  ker  je  bilo  zelo  mrzlo , «  je  pojasnil .  » V  ledu  se  ni  bilo  mogoče  varovati ,  ker  je  bil  samo  nekaj  centimetrov  debel .  Ni  mi  preostalo  drugega ,  kot  da  čim  hitreje  zlezem  čez . «  Na  vprašanje  o  težavnosti  vzpona  je  odgovoril ,  da  je  bila  v  primerjavi  z  njim  Trilogija  mala  malica .

S  Tomom  Česnom  sem  se  pogovarjal  v  juliju  1989  v  Chamonixu ,  kamor  je  prišel  počivat ,  iskat  sponzorje  in  odgovarjat  novinarjem .

Zakaj  se  ne  odločiš  raje  za  alpski  stil  v  navezi  s  prijatelji ?

Kakšni  so  bili  tvoji  prvi  vtisi  o  steni ,  glede  na  to ,  da  si  vedel ,  da  boš  v  njej  plezal  sam ?

Podobna  je  steni  Grandes  Jorasses ,  izredno  mogočna .  Ne  verjamem ,  da  kjerkoli  na  tej  višini  ( od  7100  do  7700  metrov )  obstaja  še  kakšna  tako  strma  stena ,  kjer  težavnost  ne  popusti  do  vrha .  Toda  po  več  dnevih ,  ki  sem  jih  preživel  ob  vznožju  stene ,  sem  se  popolnoma  uglasil  z  goro .

Veliko  plezalcev  se  odloča  za  stvarne  cilje ,  ker  so  priljubljeni  ali  lažje  pripeljejo  do  sponzorjev ,  vendar  to  ni  pravi  način .  Da  bi  bil  zadovoljen  v  Himalaji ,  moraš  natančno  vedeti ,  kaj  hočeš  doseči .  Če  se  hočeš  povzpeti  na  8000  metrov ,  v  redu .  Toda  če  resnično  želiš  narediti  kaj  dobrega ,  tega  ne  boš  dosegel  na  normalnih  pristopih .

Da ,  veliko  francoskih  plezalcev  išče  pustolovščine  s  pomočjo  helikopterjev .  Večina  odide  v  Himalajo ,  da  postavi  nov  rekord  v  že  obstoječih  smereh .  Jaz  osebno  bi  šel  raje  v  Kanado ,  kjer  so  gore  odmaknjene  in  kjer  plezalec  še  vedno  lahko  doživi  pravo  pustolovščino .

Tudi  boljši  od  mene  so  izjavili ,  da  jih  je  Tomo  Česen  potegnil  za  nos .  Ko  smo  v  plezalskih  krogih  prvič  slišali  za  njegov  dosežek  na  Jannuju ,  smo  si  goreče  želeli  verjeti ,  da  je  res .  Ker  smo  bili  prepričani  o  presežni  sposobnosti  človeškega  duha ,  nam  je  Tomov  uspeh  pomenil  stvarno  možnost ,  da  bi  tudi  sami  lahko  slavili  in  da  bi  tudi  nam  uspelo  preseči  že  dosežene  meje .  Tomu  Česnu  sem  vedno  verjel .  Potem  ko  sem  na  novo  napisal  pogovor  z  njim  in  ko  sem  znova  prebral  vse  članke  in  napade  nanj  ter  po  izmenjavi  mnenj  z  nadarjenim  mladim  slovenskim  plezalcem  Markom  Prezljem ,  sem  svoje  mnenje  na  novo  ocenil .

Broad  Peak :  Tomo  je  pred  poskusom  v  K2  v  19  urah  sam  opravil  pristop  na  vrh  po  normalni  smeri ,  v  kar  nihče  ne  dvomi .

Marko  Prezelj  je  zaključil :  » Zavedam  se ,  da  bom  lahko  izpadel  naiven .  Ko  plezalci  razglasijo  svoje  plezalske  dosežke ,  jim  verjamemo  na  osnovi  zaupanja  in  spoštovanja ,  še  posebej  v  primeru  solo  vzponov ,  ki  jih  ni  mogoče  potrditi  z  dokazi .  Tomu  bi  seveda  lahko  ne  verjel ,  toda  potem  bi  moral  posumiti  tudi  v  številne  druge ,  ki  prav  tako  nimajo  dokazov .  Tega  pa  nočem .  Tako  kot  ti ,  mu  tudi  jaz  verjamem ,  vendar  za  to  nimam  dokazov  in  mi  ni  do  tega ,  da  bi  kogar  koli  poskušal  prepričati . «

V  petek  sva  se  že  zgodaj ,  takoj  ko  so  odklenili  vrata ,  mirno  postavila  v  vrsto .  Pripravil  sem  se  na  vsakršno  ponižanje ,  vendar  trdno  odločen ,  da  bom  odkorakal  z  vizumom .  Ko  sem  se  končno  približal  okencu ,  je  uradnik  pobledel .  Telo  se  mu  je  treslo ,  ko  me  je  besno  nadrl :  » Povedal  sem  vama ,  da  se  ne  prikažita  pred  ponedeljkom ,  prav  nič  ne  morem  storiti  za  vaju .  No ,  zdaj  pa  se  poberita ,  da  se  lahko  posvetim  pomembnejšim  ljudem ! «  Notranjo  stran  stekla  so  zarosile  kapljice  sline .  Prijazno  sem  se  nasmehnil .  Z  Aceom  sva  se  umaknila  na  vlažno  cesto .

Ker  sem  videl ,  kaj  vse  nudijo  tiste  gore ,  sem  začel  načrtovati  povratek  v  Sovjetsko  zvezo .  Povabil  sem  Michela  Fauqueta ,  vodnika  iz  Chamonixa ,  ki  smo  ga  klicali  » Tchouky « ,  da  se  mi  pridruži  pri  vzponih ,  v  glavnem  zato ,  ker  sem  se  sam  preveč  bal  lotiti  smeri .  V  najinih  plezalskih  življenjepisih  je  bilo  mogoče  prepoznati  podobne  spodbude  in  načrte .  Skupaj  sva  delala  pri  filmski  ekipi  in  med  prostim  časom  klepetala .  V  Alpah  je  preplezal  nekaj  težkih  smeri  v  izredno  kratkem  času .  Preden  so  jo  Rusi  v  ekspedicijskem  slogu  prisilili ,  da  se  je  vdala ,  sva  vneto  razpravljala  o  možnosti ,  da  bi  skupaj  poskusila  naravnost  preplezati  južno  steno  Lhotseja .  Toda  kmalu  sva  se  strinjala ,  da  bi  najine  ambicije  potešil  tudi  hiter  zimski  vzpon  z  malo  opreme  na  Khan  Tengri .

Hotel  sem  se  spustiti .  Vedel  sem ,  da  nisem  kos  izzivu .  Bilo  je  preveč  mraz ,  veter  je  naraščal  in  stena  je  bila  preveč  nevarna .  Pogosto  se  mi  zgodi ,  da  začutim ,  da  sem  prešibak .  Ko  mi  intuicija  reče  “ ne ” ,  si  ne  upam  oporekati .  Prisluhnil  sem  drobnemu  glasu  v  sebi  in  se  tresel  zunaj  in  znotraj .  Pomislil  sem ,  da  Tchouky  najbrž  ni  prestrašen ,  da  morda  lahko  tudi  v  teh  razmerah  nadaljuje  z  neprekinjenim  plezanjem  naslednjih  36  ur .  Sovražil  sem  se ,  ker  sem  postal  tako  dlakocepski  in  v  tistem  trenutku  razmišljal ,  kako  bom  svojo  odločitev  pojasnil  medijem  in  drugim  plezalcem .

Cathy  je  zbegano  pogledala  Julesa .  Globoko  v  sebi  sem  začutil ,  da  se  je  Fred  ubil ,  in  stisnil  ustnice .

Večina  alpinistov  ali  tistih ,  ki  jih  ljubijo ,  se  izogiba  tovrstnemu  razmišljanju  in  ukvarjanju  s  to  platjo  alpinizma .  Smrt  igra  pomembno  vlogo  pri  tem ,  zakaj  in  kako  ljudje  plezajo  ali  zakaj  prenehajo  s  plezanjem  v  visokih  gorah .  Alpinizem  pogosto  pomeni  izredno  tveganje  in  izgubo  življenja .  Prijatelji  lahko  umrejo  v  oblakih ,  nevihtah ,  plazovih  ali  pod  točo  skalovja .  Morda  bodo  osamljeni  na  dnu  globokih  razpok  pomrznili  do  smrti  ali  pa  sedli ,  da  si  odpočijejo  in  nikoli  več  ne  bodo  vstali .  To  je  ta  dolgi  padec ,  kjer  rdeče  žari  nebo  in  gore  še  nikoli  niso  bile  tako  lepe ,  kot  so  danes .  Življenje  nevidno  izkrvavi  iz  potolčene  glave .  Vse  se  vrti  okoli  plezalcev ,  ki  se  ubijejo ,  medtem  ko  počnejo  to ,  kar  ljubijo ,  in  gledalcev ,  ki  o  tem  razmišljajo ,  sodijo  in  morda  izrečejo  zadnjo  besedo .  Alpinizem  je  zgodba  o  ljudeh  in  tveganjih ,  v  katera  se  spuščajo ,  o  tistih ,  ki  so  jim  kos ,  in  tistih ,  iz  katerih  jim  komaj  uspe  odnesti  celo  glavo ,  ali  tistih ,  ki  so  bila  prehuda  in  so  jih  uničila .  Gre  za  obsedenost .  Nevarnost  in  slava ,  potreba  po  naskakovanju  vedno  težjih ,  zahtevnejših  in  samotnejših  podvigov .  Včasih  nam  uspe  odnesti  zdravo  kožo  in  preživimo  tam ,  kjer  drugi  niso .  Smrt  v  gorah  je  lahko  grda  kot  padajoč  kamen ,  ki  preseneti  nedolžnega  planinca  na  gorski  stezi .  Lahko  je  tudi  lepa  kot  usoda  sedmih  mož ,  ki  se  dan  za  dnem  prebijajo  skozi  vihar ,  dajejo  vse  od  sebe  in  polno  živijo .  Toda  na  koncu  drug  za  drugim  umirajo  zaradi  mraza ,  izčrpanosti  ali  prehudega  napora .  Dokler  ne  ostanejo  samo  še  trije .

Na  pokopališču  mesta ,  v  katerem  živim ,  je  polno  grobov  mladih  ljudi ,  ki  so  pomrli  v  starostnem  obdobju  od  20  do  24  let .  Ubili  so  se  v  gorah .  Tudi  sam  sem  počel  podobne  stvari  kot  oni ,  vendar  mi  je  uspelo  zanje  več  iztržiti .  Nisem  naredil  podobnih  napak  kot  oni .  Zaradi  tega  sem  mislil ,  da  sem  večvreden  in  se  obnašal  kot  lord .  Prepričan  sem  bil ,  da  je  naravno ,  da  plezalec  tam  zgoraj  umre .  Moje  čustveno  zdravje  je  bilo  odvisno  od  te  zablode .  Nisem  smel  dovoliti ,  da  bi  mi  smrt  ali  umiranje  plezalcev  zagrenila  dragoceno  vnemo ,  zato  sem  se  ogradil  z  zidovi ,  ki  so  onemogočili  sklepanje  preveč  tesnih  prijateljstev .  Če  človeka ,  ki  se  je  ubil ,  nisem  dobro  poznal ,  mi  je  bilo  precej  lažje .  Zato  sem  se  izogibal  pretiranemu  prijateljevanju  s  soplezalci .  Namenoma  sem  se  oddaljil  od  tistih  redkih  ljudi ,  pred  katerimi  se  mi  ni  bilo  treba  zagovarjati  zaradi  svojega  načina  življenja .  To  sem  storil ,  da  sem  se  obvaroval  pred  bolečino .

Prav  nič  se  ne  smilim  samemu  sebi .  To  sem  izbral .  Ali  se  vsaj  sprijaznil  s  tem .  Pogoltnil  v  enem  grižljaju .  Si  vbrizgal  celo  dozo .  Vesel  bi  bil ,  če  bi  znal  pravočasno  biti  dovolj  pogumen  in  bi  možem  in  ženam  s  seznama ,  preden  so  umrli ,  priznal ,  da  sem  jih  imel  rad .  V  sebi  nosim  veliko  neizrečenih  besed ,  ker  jih  ljudem ,  ki  bi  si  jih  zaslužili ,  ne  morem  več  povedati .

» Daj ,  zmoli  molitvico  za  motor . «

» Gre  le  za  nekaj ,  kar  je  kdo  rekel . «

Naslednje  jutro  sem  se  zagnal  v  zaledenel  kamin  z  litrom  Earl  Greya  v  krvi .  Izognil  sem  se  previsni  zajedi ,  za  trenutek  počival ,  da  sem  zbral  sapo  za  par  potegov  na  zatičih ,  v  razpoko  med  ledom  in  skalo  vtaknil  še  nekaj  metuljev  ter  se  zagnal  naprej  na  naslednje  stojišče .  Naslednji  tehnični  raztežaj  A2  je  plezal  Scott ,  jaz  pa  sem  mu  po  vrvi  sledil  z  žimarji .

Z  muko  sva  se  spravila  v  vreče ,  z  nogami  čez  rob ,  tesno  pripeta ,  sede  in  zravnana ,  čez  ramena  povezana  z  zankami ,  da  se  ne  bi  nagnila  naprej  in  zdrsnila  s  police .  V  najinih  vrečah  se  je  na  začaran  način  nakopičil  snežni  prah .  Kljub  skromni  večerji  iz  mleka ,  krompirja  v  prahu ,  sira  in  mlačne  vode ,  sva  bila  zadovoljna ,  da  sva  skupaj  v  zlohotni  steni  brez  življenja .  Strmela  sva  v  preprogo  utripajočih  luči  v  Chamonijski  dolini ,  preveč  utrujena ,  da  bi  se  vprašala ,  kaj  naju  čaka  zjutraj .  Noč  je  bila  mirna  in  po  več  jalovih  poskusih  nama  je  končno  uspelo  zaspati .

OPORNA  TOČKA :  POGOVOR  Z  JEAN - CRISTOPHOM  LAFAILLOM

Po  treh  dneh  dobrega  vremena  se  neverjetno  hitro  razdivja  nevihta .  Snežni  vrtinci  jima  onemogočijo  umik  čez  skalno  steno .  Jean - Christophe  Lafaille  in  Pierre  Beghin  sta  prisiljena  obrniti  v  novi  smeri  v  ogromni  južni  steni  Annapurne ,  8091  m .  Pierre  na  višini  7200  metrov  zatakne  majhnega  metulja  v  plitko  razpoko  v  skali .  Po  vrvi  se  spusti  10  metrov  po  navpičnem ,  z  ledom  zalitem  kaminu .  Ko  doseže  poševno  snežišče  na  njegovem  dnu ,  za  trenutek  razbremeni  sidrišče .  V  krušljivi  himalajski  skali  se  zatič  obrne  in  popusti .  Ko  se  Pierre  spet  obesi  na  vrv ,  da  bi  nadaljeval  s  spustom ,  pade  1500  metrov  globoko .  S  seboj  potegne  zanko  z  vso  opremo  in  vrvi .  Jean - Cristophe  ostane  sam  in  tako  rekoč  brez  opreme  visoko  zgoraj  na  dveh  tretjinah  smeri  v  eni  najtežjih  in  najnevarnejših  himalajskih  sten .  Presunjen  in  otrpel  v  hrumenju  vrtinčastega  snega  prisluškuje  za  znaki  življenja .  Ničesar  ne  sliši .

Naslednje  popoldne  se  je  začelo  mestoma  jasniti .  Takoj  je  začel  sestopati ,  deloma  s  spusti  po  vrvi  v  mešanem  terenu ,  deloma  s  plezanjem  navzdol .  Potem  ko  je  Pierre  padel ,  so  mu  ostali  dve  vponki ,  vrvna  zanka  in  dva  stroja .  Spuščal  se  je  s  pomočjo  vsega ,  kar  mu  je  ostalo .  Najprej  je  porabil  šotorske  palice .  Zabijal  jih  je  po  dve  hkrati ,  in  sicer  kolikor  se  je  le  dalo  narazen ,  ter  dobro  preveril ,  ali  držijo .  Izkušnje ,  ki  jih  je  dobil  pri  solo  vzponih  in  sestopih  v  Alpah ,  so  mu  pomagale ,  da  je  vsak  problem  klinično  razčlenil ,  poiskal  rešitev  in  jo  uporabil ,  ne  da  bi  izgubil  glavo .  » Iz  tistega  položaja  sem  se  izkopal  samo  s  pomočjo  izkušenj ,  ki  sem  jih  pridobil  v  zadnjih  desetih  letih  –  večinoma  med  solo  plezanjem .  Kljub  temu  sem  imel  težave  in  sem  se  moral  prisiliti ,  da  nadaljujem .  Ker  me  je  bilo  na  smrt  strah ,  da  bom  padel ,  bi  na  7000  metrih  skoraj  obtičal . « 

» Kavarnica  ni  prostor ,  kjer  bi  se  lahko  pogovorila  o  teh  stvareh . «  S  telesom  je  nakazala ,  da  bi  rada  imela  več  zasebnosti .  Vedel  sem ,  da  se  bom ,  če  se  vrneva  v  stanovanje ,  preden  to  razčistiva ,  vdal .  Nikoli  ni  bilo  moje ,  v  njem  mi  ni  uspelo  vzpostaviti  svoje  moške  prisotnosti .  Pri  njej  se  nisem  počutil  sproščeno .  Zaradi  mehkih  robov  in  svetlobe  sem  bil  ranljiv .  Povabila  me  je ,  da  se  preselim  k  njej ,  toda  pri  njej  sem  se  počutil  kot  kršitelj . 

Namenoma  me  je  zbodla  kar  se  da  globoko .  Star  sem  bil  26  let ,  brez  zaposlitve  in  stalnega  bivališča .  Ves  svoj  čas  sem  posvetil  plezanju  ali  pisanju  o  njem .  Doma  v  ZDA  nismo  imeli  urejenih  odnosov ;  družina  je  pomenila  samo  zaledje ,  zato  sem  svoje  upe  stavil  na  najin  odnos .  Kljub  temu  nisem  mogel  zavreči  priložnosti ,  da  se  povzpnem  na  najvišjo  goro  sveta ,  zato  da  bi  ohranil  najino  zvezo .  Everest  me  je  poklical  in  odzval  sem  se  kljub  svoji  trdovratni  ljubezni  do  nje .  Bolečino  sem  razumel  kot  kazen ,  ki  jo  moram  plačati ,  zato  ker  sem  preživel ,  drugi  pa  niso .

» Mislim ,  da  ne  bom  pristal  na  to ,  da  me  spremeniš  in  podrediš  svojemu  biču . «

Članek  mi  je  tudi  pomagal  spoznati  slabe  strani  mojega  ravnanja .  To  ne  pomeni ,  da  sem  se  otresel  slabih  navad .  Jih  pa  opazim .  Monique  v  zgodbi  predstavlja  številne  ženske .  Pripovedovalec  sem  seveda  jaz ,  a  tudi  številni  drugi  moški .  Z  leti  sem  dobil  priložnost  videti  veliko  krutih  prizorov ,  v  katerih  so  možje  povlekli  veliko  sebičnih  potez .  Ne  obsojam  jih .  Nedvomno  je  razvoj  v  alpinizmu  in  med  samimi  plezalci  posledica  omenjenih  sebičnih  dejanj .  Čeprav  konec  koncev  vsi  prizadenemo  drug  drugega ,  je  veliko  lažje  za  bolečino  obsoditi  človeka ,  ki  je  izrazito  sebičen .

Še  ena  gorska  pustolovščina  je  bila  znana  po  umikih  in  neuspehih .  Bral  sem  poročila  o  plezanju  na  Aljaski .  Prepričan  sem  bil ,  da  bi  lahko  tudi  tam  uporabil  etiko  hitrega  plezanja  z  malo  opreme .  O  svojih  načrtih  sem  se  rad  pogovarjal  z  drugimi  ljudmi .  Jasno  sem  izrazil  velikodušno  zaupanje  v  svoje  sposobnosti  in  prepričanje  v  uspeh .  Premeteno  sem  se  poskušal  prepričati  s  podcenjujočimi  izjavami  in  neobveznim  govorjenjem  o  neuspehu  in  se  pretvarjal ,  da  sem  manjši ,  kot  sem  zares  bil .

Potrebujem  vajo  iz  zaupanja ,  ki  mi  bo  omogočila ,  da  se  otresem  dvomov .  Kaj  pa  sploh  pomeni  dvom ?  Zakaj  dovolim ,  da  me  muči ?  Zakaj  se  zadržujem ,  zakaj  se  bojim  novih  uspehov ?  Zakaj  me  skrbijo  moja  moč  in  težave ,  v  katere  me  lahko  pripelje ?

Strah ,  navdih  in  obup ,  ker  sva  morala  tako  dolgo  čakati  na  » prave «  razmere ,  so  naju  pognali .  Krajno  poč  sva  prečila  ob  pol  treh  zjutraj .  Do  sedmih  zvečer  sva  preplezala  800  metrov .  Nekaj  raztežajev  je  bilo  zelo  zahtevnih .  Za  polico  pod  tretjim  skalnim  pasom  sva  porabila  le  eno  uro  sekanja  v  modrikast  led .  Ker  sva  spala  vsak  v  svoji  bivak  vreči  z  glavama  skupaj ,  je  bila  najina  polica  dolga  in  plitka ,  za  razliko  od  široke  police  za  šotor ,  za  katero  bi  potrebovala  štiri  ure .  Upoštevala  sva  tveganje  in  poskušala  prihraniti  čas  in  moč .  Ključna  je  bila  hitrost .

Ali  še  nisi  zbolel  zaradi  skomin  po  drugačnem  življenju ,  čeprav  si  vklenjen  po  svoji  volji ?  Zaradi  glodajočega  dvoma  o  tem ,  ali  je  pot  diplomiranega  človeka ,  pot  z  najmanjšimi  ovirami ,  najboljša  tudi  zate  –  na  vekov  veke ?  Teden  za  tednom  se  pripravljaš  na  štirinajstdnevne  poletne  počitnice ,  na  čas ,  ko  se  boš  zjutraj  zbudil  in  zares  vozil  kolo  ali  plezal ,  tvoja  edina  zapoved  pa  bo  to ,  da  boš  zvečer  utrujen  legel  v  posteljo .  Ko  te  kipeča  toplota  napolni  s  sokovi  in  tvoje  gorsko  kolo  ječi  pri  7  metrih  na  sekundo ,  se  sprašuješ ,  če  bodo  načrtovane  smernice  zdržale .  Tveganje  očisti  življenjske  banalnosti .  Ko  visoko  zgoraj  vdihneš  razredčen  kumulus ,  postane  zemlja  majhna  in  šef  še  manjši .  Zaželiš  si ,  da  bi  večno  trajalo .  Toda  želja  je  edina ,  ki  se  bo  zares  pojavila .

Da  si  lahko  v  svetu  gravitacije  izboriš  svoje  mesto ,  se  mu  moraš  posvetiti .  Vse ,  kar  moraš  storiti ,  je  to ,  da  si  dober  v  tem ,  kar  počneš .  Tam  zunaj  obstaja  inštitut  za  zasluge ,  z  gravitacijo  kot  ocenjevalcem .  Nestanovitnost ,  nesposobnost  in  laganje  te  kmalu  podrejo  na  tla .  Hitro  te  bo  zavrlo ,  če  se  ne  znaš  ustaviti  sam .

Skupina  Naslov

Catherine  Wheel  Closer

Pogosto  sem  obiskoval  pokopališče  in  nikoli  nisem  v  celoti  doumel ,  kako  mladi  so  bili  ljudje ,  ki  so  ležali  pod  nagrobniki .  Številni  od  njih  so  bili  pokopani ,  preden  so  dosegli  trideseto  leto .  Med  grobovi  sem  srečal  nesrečnega  Šveda ,  ki  je  objokoval  svojo  hčer .  Življenje  je  izgubila  pod  plazom  med  smučanjem  za  drugega  boga  Chamonixa  –  filmsko  kamero .  » Na  Švedskem , «  je  rekel ,  » le  poredko  vidiš  nagrobnik  za  ljudi ,  mlajše  od  štirideset  let .  Kakšen  bolan  kraj  je  to ? «

Avtorjev  pripis  iz  leta  2000

Smeri :

Pravzaprav  ni  kaj  dodati .  Gre  za  enega  redkih  mnenjskih  prispevkov ,  ki  sem  jih  napisal ,  ki  niso  izzvali  poplave  negativnih  pisem .  Najbrž  bralci  niso  menili ,  da  sem  odtaval  predaleč  od  resnice .

Pogovoril  sem  se  z  Markom  Wilfordom .  Ker  sva  ostala  živa ,  sva  si  to  še  vedno  lahko  privoščila .  Priročnik  za  plezanje  po  ledenih  gorah  ne  obstaja .  Menila  sva ,  da  bi  bilo  bolje ,  če  bi  si  nadela  rešilne  jopiče  in  plezala  vsak  zase ,  toda  če  bi  z  višine  trideset  metrov  priletela  v  vodo ,  bi  bilo  podobno ,  kot  če  bi  priletela  na  beton .  Ker  sva  se  odločila ,  da  se  bova  navezala ,  sva  vzela  s  sabo  nož ,  da  bi  prerezala  vrvi  in  se  hitreje  izkobacala  iz  vode .  Sicer  pa  noben  od  naju  ni  imel  neoprenske  obleke  in  tako  ali  tako  ne  bi  dolgo  zdržala .  Pod  60.  vzporednikom  je  temperatura  morja  dejansko  pod  ničlo .  Voda  zaradi  soli  ne  zmrzne .  Tudi  led  je  čisto  poseben .  Na  celini  je  bil  več  tisoč  let  izpostavljen  velikanskim  pritiskom ,  ko  pa  se  je  odlomil ,  v  velikih  kosih  popadal  v  vodo  in  postal  ledena  gora ,  skuša  čimprej  razpasti .  Brez  opore  ali  geološkega  pritiska  ga  vleče  narazen  gravitacija ,  morska  voda  pa  ga  razjeda .  Ledene  gore  se  pogosto  prevrnejo  brez  kakršnih  koli  vnaprejšnjih  znakov .  Ljudje  so  že  videli ,  da  so  nenadoma  in  brez  razloga  razpadle .

Kevin  je  predlagal ,  da  s  pripravami  začnejo  ob  šestih  zjutraj ,  tako  da  bodo  okoli  treh  popoldne  že  začeli  snemati ,  in  dodal ,  » razen  če  bova  morala  poskrbeti  tudi  za  vašo  varnost  in  odpraviti  druge  težave . «

Naslednjega  dne  sva  z  Markom  na  » akcijo «  čakala  na  veliki  polici  deset  metrov  nad  vodo .  Opazil  sem  tanko  vodoravno  razpoko  v  ledu ,  nad  njo  zavrtal  ledne  vijake  in  jih  vpel  na  pritrjeno  vrv .  Na  ukaz  je  Mark  splezal  proti  kameri .  Led  se  je  krušil  pod  njegovimi  derezami  in  okli  cepinov .  V  ledu  so  zacvetele  razpoke  in  pokline .  Paul  naju  je  na  ves  glas  spodbujal  in  nama  zagotavljal ,  da  prav  to  hoče .

Zvečer  smo  proslavili .  Ljudje  iz  Hollywooda  zato ,  ker  je  bil  najtežji  del  za  njimi ,  midva  z  Markom  zato ,  ker  sva  preživela .

Kljub  mojim  predsodkom ,  da  niso  sposobni  posneti  plezanja ,  75  sekund  dolga  reklama  predstavlja  izjemen  dokaz  sposobnosti  in  vizije  Paula  Girauda .  Ko  sem  jo  videl ,  sem  bil  tako  ponosen ,  da  sem  skoraj  jokal .  Ko  bom  že  davno  pozabil  na  svoj  spor  s  Kevinom  in  na  strah  zaradi  ledu ,  bo  še  vedno  ostal  kot  spomenik .

Po  drugi  strani  pa  moj  dober  prijatelj  Kurt  Johnstad  trdo  dela  v  Hollywoodu  in  vendar  ni  poniknil  v  njegovem  želodcu .  Njegovo  podjetje  od  časa  do  časa  posname  tudi  plezalne  prizore ,  zato  me  je  večkrat  povabil ,  da  jim  pomagam .  Biti  dobro  plačan  je  nadvse  hvaležno .  Razen  tega  mi  v  družbi  teh  fantov  ni  treba  igrati  snoba .  Po  kravjem  govnu  hodijo  po  prstih ,  nosijo  nogavice  do  gležnjev  in  nekako  jim  uspe ,  da  jejo  zdravo  hrano  in  kljub  dolgim  uram ,  ki  jih  preživijo  na  sceni ,  skrbijo  za  svojo  kondicijo .  Vedno  imajo  v  bližini  telovadnico .  Če  je  ni ,  jo  prinesejo  s  sabo .  Nič  nimam  proti  takemu  hollywoodskemu  življenju .

Prodaja  opreme  in  učnih  uslug ,  revij  in  odmevnih  novic ,  s  katerimi  polnijo  reklamne  želodce ,  cveti  kot  še  nikoli  poprej .  Ko  nevarnost  enkrat  prodamo ,  jo  vedno  znova  tudi  izčrpamo ,  toda  hkrati  z  njo  tudi  pomen  našega  športa  in  način ,  kako  živimo .  S  fotografijami  ali  v  tisku  težo  nevarnosti  pogosto  omilimo  s  slaboumnimi  namigi  o  skromnosti .  Verodostojna  poročila  o  izredno  nevarnih  vzponih  bi  lahko  preplašila  nove  udeležence  ali  oglaševalce ,  ki  prinašajo  denar .  Izumili  smo  šport ,  ki  povsem  izloči  tveganje ,  zato  pa  je  privlačnejši  za  več  ljudi .  Vsakokrat ,  ko  izločimo  svobodo  odločanja  in  ravnanja  iz  pravil  ali  avtonomijo ,  ki  jo  uživamo  kot  nekaj  samo  po  sebi  razumljivega ,  si  še  za  stopnjo  globlje  spodjemo  lastne  temelje .  Svoboda  zahteva ,  da  se  zanjo  borimo ,  tukaj  pa  jo  izkoriščamo  za  pridobitne  cilje  ali  jo  v  celoti  prezremo .  Tveganje  in  svoboda  sta  dejavnika ,  zaradi  katerih  je  plezanje  izjemen  in  povsem  drugačen  šport  od  drugih .

Prav  ti  dve  stvari  pri  plezanju  privlačita  veliko  pozornosti .  Morebitne  hude  posledice  pritegnejo  udeležence ,  ki  si  domišljajo ,  da  so  » ekstremisti « ,  ljudi ,  ki  ne  poznajo  strahu .  Prav  zaradi  tveganja  daje  človek ,  ki  premisli ,  kaj  počne ,  ves  čas  od  sebe  100  odstotkov  –  nekaj ,  kar  drugi  športi  le  redko  zahtevajo .  Svoboda  ne  privlači  samo  izločencev ,  ki  ne  pristajajo  na  pravila  ali  utečen  red ,  ampak  tudi  ljudi ,  ki  se  ne  najdejo  v  konfekcijskih  športih  in  načinih  življenja .

Jezi  me ,  da  plezanje  v  javnosti  pomeni  bodisi  » tragedijo  na  Everestu «  ali  pa  tekmovanje  v  športnem  plezanju  ( kjer  so  smeri  pretirano  težke ,  saj  imajo  veliki  padci  večjo  televizijsko  privlačnost ) .  Nobena  od  omenjenih  predstav  nima  veliko  skupnega  z  dejanskim  plezanjem .  Jezi  me ,  da  športni  in  življenjski  slog ,  ki  smo  mu  sledili  jaz  in  moji  tovariši ,  širši  javnosti  predstavljajo  fijakarski  televizijski  komentatorji  s  športnega  kanala  ESPN2 ,  ki  » adrenalinski  srh «  tekmovanja  s  predelanimi  lopatami  primerjajo  z  » vznemirjenjem «  lednega  plezanja .  Kako  je  mogoče ,  da  lahko  neusposobljeni  nevedneži  razlagajo  o  plezanju ?  Je  to  zato ,  ker  je  medijski  stroj  preprosto  prevelik ,  da  bi  ga  lahko  naši  neizkušeni  čuvaji  še  lahko  obvladovali ?  Morda  zato ,  ker  se  kupci ,  prodajalci  in  spretni  posredniki  le  redko  ozirajo  na  rezultate ,  ki  niso  individualni .  Proti  temu  se  ne  mislim  boriti ,  saj  sem  prepričan ,  da  se  ima  vsak  pravico  preživljati  na  svoj  način .  Vsekakor  pa  moramo  prevzeti  odgovornost  za  to ,  kako  naše  odločitve  vplivajo  na  bodočnost  plezanja ,  in  ne  zgolj  za  to ,  kako  bodo  morda  odebelile  naše  denarnice .

Dobra  stran  tekmovanj  je ,  da  pripomorejo  k  dvigu  plezalne  veščine ,  saj  se  plezalci  začenjajo  dodatno  pripravljati .  Amphibian ,  Gaddova  smer  z  oceno  M9  v  Vailu ,  je  bila  » neposreden  rezultat  priprave  za  X - igre .  In  najboljše  od  vsega  je « ,  je  rekel ,  » da  tekmovanje  postavi  psiho  pod  drobnogled .  Ko  so  stvari  jasno  postavljene ,  je  mogoče  vsako  dejanje  videti  kot  prednost  ali  oviro . «  Drugače  kot  pri  neobveznem  plezanju ,  kjer  je  prisotna  cela  vrsta  izgovorov ,  tekmovanje  počisti  z  odvečnimi  neumnostmi .  To  vedno  koristi .

preden  bo  konec  vsega .

Krušljiva  skala  se  je  umaknila  trdemu  snegu  na  pobočju ,  ki  nas  je  pripeljalo  na  2700  metrov  visoko  ležeče  sedlo ,  na  katerem  se  je ,  kot  smo  se  strinjali ,  končala  naša  smer .  Do  vrha  je  ostalo  še  130  višinskih  metrov  lahkega  snega  –  lahkega  v  smislu ,  da  bi  tu  fantje  le  s  težavo  padli .  Ohraniti  sem  moral  rekord  in  potrepljati  svojo  spalno  vrečo .  Ura  je  bila  osem  zvečer .  Blizu  se  je  dvigala  črna  piramida  Mount  Huntingtona  in  nedaleč  stran  Veliki  Denali ,  v  bližini  katerega  so  bili  vsi  drugi  vrhovi  videti  neznatni .  Mi  trije  smo  se  seveda  počutili  v  redu .

Ob  štirih  zjutraj  sem  ob  šumenju  gorilnikov  poslušal ,  kako  se  podirajo  seraki  v  Smeri  po  rampi  ( Ramp  Route )  pod  Južnim  stebrom .  Prav  tam  nekje  se  je  ubil  Mugs  Stump .  Le  kilometer  in  pol  višje  od  našega  tabora  ga  je  pokopal  rob  razpoke ,  ki  se  je  podrl .  Hrum  plazov ,  ki  sem  ga  slišal ,  sem  razumel  kot  njegov  blagoslov .  Vedeli  smo ,  da  bi  odobraval  naš  načrt ,  ker  je  bil  prvi ,  ki  je  sredi  osemdesetih  sledil  Evropejcem  in  večkrat  poskušal  smer  preplezati  v  enem  zamahu .  Erhard  Loretan ,  Jean  Troillet  in  Pierre  Alain  Steiner  so  preplezali  Dhaulagiri  pozimi .  Loretan  in  Troillet  sta  se  na  Everest  povzpela  v  36  urah .  Benoit  Chamoux  je  preplezal  K2  v  23  urah ,  čeprav  so  mu  pritrjene  vrvi  in  postavljeni  tabori  grozili ,  da  ga  bodo  upočasnili .  Cho  Oyu ,  Shisha  Pangma ,  G1  in  G2  so  bili  prav  tako  preplezani  brez  bivakov .  Evropejci  so  odprli  vrata  že  pred  dolgim  časom .  Mugs  jih  je  vzel  resno .  Taktiko  plezanja  brez  odmora  je  preizkusil  v  velikih  stenah  na  Antarktiki  in  jo  še  izpopolnil  v  15 - urnem  vzponu  čez  Cassinovo  smer .  Odkar  se  je  1992  ubil ,  so  le  redki  imeli  dovolj  poguma ,  da  prevzamejo  njegovo  baklo .

Sranje .  Teren  bi  nas  požrl .  Spet  sva  se  ozrla  navzgor .

» Na  srečo  je  bil  izgubljen  med  akcijo  in  mi  ga  ne  bo  treba  upokojiti ,  ko  mu  ne  bi  več  zaupal ,  čeprav  me  ni  nikoli  pustil  na  cedilu , «  je  zamišljeno  dodal .  Za  trenutek  smo  umolknili  v  spomin  in  čast .  Večino  težjega  plezanja  je  bilo  za  nami ,  zato  kladivo  ni  bilo  več  tako  pomembno .

Preden  smo  začeli ,  sem  se  šalil ,  da  bom  zadnjih  1200  metrov  vodil  jaz ,  » saj  tako  ali  tako  ne  bosta  imela  moči ,  da  bi  mi  sledila . «  Na  višini  5300  metrov  smo  priplezali  do  Cassinove  smeri .  Za  nami  je  bilo  56  ur  plezanja .  Dva  plezalca  sta  nekaj  kričala  nad  nami .  Bila  sta  dovolj  visoko ,  da  ju  ne  bi  mogli  niti  slučajno  dohiteti  in  jim  pomagati  pri  gaženju .  Za  sabo  sta  puščala  dobro  sled .  Razgledi  za  nami  so  trgali  srce  in  bogovi  so  se  nasmehnili .

Steve  je  naslednje  jutro  zapustil  Talkeetno .  S  Scottom  sva  se  počutila  oropana .  Hotela  sva  postopati  okoli ,  jesti ,  piti  in  se  pogovarjati .  Namesto  tega  pa  smo  se  objeli  in  potisnili  Steva  na  letalo .  Ne  da  bi  kaj  rekli ,  smo  vedeli ,  da  je  bila  Slovaška  direktna  smer  ena  od  najmočnejših  izkušenj ,  kar  smo  jih  doživeli  v  življenju .

Kot  vzoren  plezalec  sem  poskušal  voditi  z  dejanji ,  toda  moj  primer  ni  vedno  najboljši .  Številni  plezalci  so  se  prelevili  v  upornike  in  se  postavili  proti  uveljavljenemu  redu  ali  popularnejšemu  organiziranemu  športnemu  plezanju .  V  današnjem  času  so  določeni  slogi  plezanja ,  odnosi  in  etične  pozicije  že  tako  uveljavljeni ,  da  jih  moramo  jemati  kot  prevladujoč  sistem .  Kot  pravi  Morpheus  v  filmu  Matrica :  » Gre  za  sistem ,  ki  je  naš  sovražnik . «  Vsekakor  pa  je  moj .  Še  vedno  vztrajam  pri  panku :  v  alpskem  plezanju  vidim  uporništvo  proti  pridobitniški  plezalski  kulturi ,  ki  je  polna  » pobiralcev  denarja « ,  proti  ljudem  na  vseh  področjih ,  ki  so  se  zaradi  dobička  ali  slave  pripravljeni  pogoditi  za  manj  –  še  posebej  tistim ,  ki  lahko  dajo  veliko  več  od  sebe .  Alpski  slog  pomeni  upor ,  ne  pa  revolucijo .  Ne  govorim  o  nečem  novem ,  sem  konzervativec ,  ki  pridiga  o  vračanju  k  osnovam ,  o  minimalističnem  pristopu  h  goram .  Zahtevam ,  da  plezalci  večji  poudarek  posvetijo  lastni  moči  in  veščini  in  si  s  tehnologijo  ne  pomagajo  kot  z  berglami .  Ni  čudno ,  da  moji  pogledi  niso  sprejeti  z  navdušenjem .

TRPIM ,  TOREJ  SEM

Ljudje ,  ki  so  me  navdihnili 

Isaac  Babel ,  Yukio  Mishima ,  Hemingway ,  Robert  Stone ,  James  Salter ,  Ayn  Rand  in  John  Ross .
