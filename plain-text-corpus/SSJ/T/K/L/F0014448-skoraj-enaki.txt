 
PRAVI  SIN 

“ Je  prišlo  danes  zjutraj  kaj  pošte  zame ?  Saj  veš ,  kaj  mislim ,  Kib . ”  V  njegovem  glasu  je  bilo  slišati  zatajevano  upanje .

Kib  je  sedel  tik  ob  postelji  Otona  Sagata ,  pregrnjeni  s  prozornim  plastičnim  šotorom  in  opazoval  starca  skozi  folijo ,  ki  je  čudno  omehčala  njegove  poteze  in  mu  zgladila  večino  gub  na  razoranem  obrazu .  Do  božiča  je  zdaj  manjkal  komaj  še  teden  dni ,  a  Kib  je  slutil ,  da  ga  njegov  ljubljeni  gospod  ne  bo  več  dočakal . 

Kib  je  bil  že  pred  dnevi  poslal  Justinu  Sagatu  nujen  telegram ,  v  katerem  je  po  svojih  najboljših  močeh  opisal  resnost  Otonove  bolezni  in  njegovo  vročo  željo ,  da  vsaj  še  enkrat  vidi  svojega  sina .  Telegram  je  bil  Kib  moral  nasloviti  na  korporacijo ,  kjer  je  bil  zaposlen  inženir  Justin  Sagat ,  saj  njegovega  domačega  naslova  ni  poznal .  Poznal  pa  je  korporacijo  Cyborg  Mutual ,  Ltd .  in  ne  le  to  tudi  spominjal  se  je  je .  Vrtoglavo  visoka  stolpnica ,  obložena  s  svetlečim  črnim  marmorjem ,  pravi  mavzolej  visoke  računalniške  tehnologije .  Dan  poprej  je  Kib  prejel  telegram  iz  Cyborg  Mutuala ,  Ltd. ,  v  katerem  mu  je  Justinova  tajnica  lakonično  odgovorila ,  da  je  njen  šef  žal  trenutno  nedosegljiv ;  vsekakor  pa  mu  bo  takoj  po  povratku  sporočila  celo  zadevo .  Sorry .

“ Justin . ”  Hropec  se  je  s  težavo  prebijal  iz  Sagatovega  grla .  “ Justin . ”

Skupaj  sta  tako  sedela  v  sobi ,  ki  se  je  počasi  temnila ;  dan  je  odhajal  in  Kib  je  vedel ,  da  z  dnevom  vred  odhaja  tudi  stari  Sagat .

Založba  Karantanija  Tasič  &  Co  d. n. o.
