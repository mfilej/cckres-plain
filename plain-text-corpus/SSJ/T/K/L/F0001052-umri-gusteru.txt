 
» Ja ,  kaj  je  zaj  z  vami ,  pa  saj  je  konec ,  end ;  ni  več  Alojzov  in  statike ,  ni  več  Jakajev  in  matematike ,  kaj  je  torej  z  vami ,  hej ,  bliža  se  life ! «  Še  vedno  brez  odgovora .  Naši  pogledi  so  nekje  daleč ,  misli  še  dlje .

» Ja ,  kaj  september  novi  mesec ,  pa  kaj ! «

Pod  vtisom  filma  so  se  takoj  začela  prijavljanja  nabornikov ,  ki  so  vsebovala  želje  ter  izbiro  vojaškega  » poklica « ;  film  pa  je  bil  zares  dober ,  predober ,  sedel  sem  med  samimi  vojaškimi  policaji ,  diverzanti ,  bodočimi  padalci ,  specialci  . . . 

Sam  nisem  smel  zaostajati ,  moral  sem  se  vključiti  v  zbrano  družbo .  Spomnil  sem  se  kadra  v  filmu ,  ki  je  govoril  o  podiranju  hiš ,  mostov  . . .  Odločil  sem  se ,  sedaj  je  bil  pravi  trenutek :  miner ;  ja ,  miner  bom ! 

Pogledam  po  razredu :  koliko  znoja ,  prepisovanja ,  švindlanja ,  ukorov ,  opominov  in  graj  smo  preživeli  skupaj !  Večina  je  te  nadloge  uspešno  prestala .  Zdaj  vse  to  ostaja  le  v  moji  glavi .  Še  zadnji ,  zares  zadnji  pogled  na  mojo  šolsko  klop ,  prežeto  s  sončnimi  žarki .  Tudi  klop  se  na  svoj  način  poslavlja .  Nič ,  gremo  . . .

Vroč  poletni  dan  in  jaz  v  vinogradu ;  kosim .  Nič  ni  bolj  zaželenega  kot  to ,  da  če  zjutraj  ne  moreš  vstati ,  potem  čez  dan  kosiš .  Proti  vsem  pravilom  igre  . . .  To  zmoremo  samo  fenomeni . 

V  roke  mi  stisne  čuden  kos  papirja ,  zdi  se  mi  slabe  kakovosti .  In  takšen  WC - papir  ti  zapečati  leto  dni  življenja ,  si  mislim ,  ko  ga  počasi  prebiram . 

Firbec  mi  ne  da  miru ,  pokličem  še  Lukaja ,  ki  se  mi  takoj  oglasi  in  se  tako  zadere  v  telefon ,  da  za  trenutek  pomislim ,  da  sem  padel  pod  zvočnik  na  kakšnem  heavy  metal  koncertu ,  ko  je  pevec  malo  zašajtral  v  levo  . . . 

V  tem  betežnem  stanju ,  povezanem  z  napetimi  in  utripajočimi  ličnicami  ter  drsajočimi ,  bolje  rečeno  drsalnimi  koraki ,  se  že  pripravljam ,  da  bom  mojemu  ljubemu  zvonilcu  brezplačno  podal  svojo  arijo ,  vendar  tokrat  zares  glasbeno ,  tako  se  bom  z  glasilkami  izpraznil  nanj . 

Tisti  pač  je  bil  že  močno  pomešan  in  nerazločen ,  malo  od  hrupa  in  kar  mnogo  od  tresenja  glasu  . . .  pa  tudi  solze  so  se  v  Bojčevih  očeh  močno  zalesketale  . . .  Vlak  odpelje .

» Aha ,  ja  kam  pa ,  saj  mi  je  Bojč  nekaj  rekel ,  pa  sem  pozabil . «

» Kakšen  DZB  neki , «  se  brani  Peter .

» Davek  za  budale , «  hladno  odgovorim .

Pogledam  na  uro  in  ugotovim ,  da  imam  še  šest  ur  časa ,  do  nastopa  enoletnega  brezplačnega  stanovanja .  Še  vedno  nisem  niti  malo  lačen ,  sem  pa  zato  veliko  bolj  žejen ,  prah  je  naredil  svoje ,  zato  se  s  Petrom  ločiva  od  grupacije  in  zavijeva  v  bližnjo  trgovino .  V  trgovini  malo  pogledujem  po  policah ,  ki  se  šibijo  pod  težo  naloženega  blaga .  Med  njim  je  kar  dosti  slovenske  robe ,  še  najbolj  pa  sem  srečen ,  ko  na  predzadnji  polici  zagledam  moje  pivo ,  Laško  pivo .  Za  trenutek  me  mine  občutek ,  da  sem  na  poti  v  vojsko  in  pri  sebi  razglabljam ,  mogoče  pa  niti  ne  bo  tako  slabo .  Kljub  trenutni  » vremenski «  spremembi  se  kmalu  postavim  na  realna  tla  in  vzamem  s  police  brezalkoholno  pijačo .  Pred  očmi  mi  je  še  vedno  topel  spomin  s  tenis  placa .

Doma  se  nobeden  ne  javi ,  to  me  še  bolj  potolče .  Klic  v  sili  je  šel  v  prazno !  Svoje  na  koncu  naredi  še  receptor ,  ki  nima  samo  najboljše  pijače ,  ampak  tudi  najdražjo . 

» Slovenac , «  odgovori  nekdo .  Ta  bi  bil  zagotovo  rad  desetar ,  pomislim ,  spominjajoč  se  zgodb  starejših  kolegov  o  takšnih  ritoliznikih . 

Čez  nekaj  trenutkov  se  vrne  še  z  enim  vojakom  in  že  se  znajdemo  pod  tuši .  Pogled  navzgor  in  hitro  štetje  mi  povesta ,  da  stojim  pod  36  tuši ;  rekord  moje  kariere ,  kar  pa  je  zelo  slaba  uteha  . . .  Še  kar  strmim  proti  svojemu  tušu  in  čakam ,  v  misli  mi  spet  pribrnijo  taborišče  in  Židi ,  ki  so  tudi  čakali  pod  podobnimi  prhami ,  s  tem  da  so  jih  včasih  tam  presenetili  s  čim  drugim ;  tu  rajši  končam  misel ,  čeprav  se  definitivno  počutim  kot  Žid ,  in  to  Žid  z  zares  veliko  začetnico . 

Ko  se  prikobacam  ven ,  že  vsi  stojijo  v  vrsti  in  me  spet  gledajo  z  očmi ,  ki  ne  napovedujejo  nič  dobrega .  Morda  kakšno  nevihto  . . .  Hitro  se  postavim  v  vrsto .  Pred  nami  stoji  vojak  in  gleda  na  uro  ter  reče :  » Sedam  minuta ,  zbog  tebe  novi  čete  praviti  još  sklekova . «  Ne  vem ,  kaj  naj  si  mislim ,  vsekakor  pa  so  me  sedaj  zagotovo  vsi  spoznali .  Vojak  na  čelu  poda  ukaz  na  levo ,  trčečim  korakom  in  že  šprintamo ,  dobesedno  letimo  . . .  Moji  koraki  so  glede  na  številko  obutve ,  ki  jo  imam  na  nogah ,  v  dosedanjem  življenju  za  sigurno  največji .  Gre  za  drsalne  korake  . . .

Končno  sledi  nekaj  vaj ,  ki  so  še  najbolj  podobne  vajam  za  raztegovanje ,  čeprav  sedaj  raztegovanje  ni  več  potrebno .  Začutim ,  da  se  telo  spet  umirja  na  potrebno  valovno  frekvenco ,  pride  do  olajšanja .  Mislim ,  da  sem  bil  na  robu  nezavesti .  Vendar  je  bilo  veselje  prehitro ,  saj  sem  pozabil  na  neke  skoke ,  bolje  rečeno  gušterske  letove ,  kot  čujem ,  ki  so  sledili  kot  poslastica  na  koncu .  Počutim  se  kot  Bogdan  Norčič ,  čeprav  nikoli  in  nikdar  ne  bom  skakalec ,  to  sem  se  po  opravljenih  48  skokih  odločil  zagotovo .  » Na  levo , «  se  zasliši  povelje  in  spet  drvimo  po  atletski  stezi ,  vendar  tokrat  samo  tri  kroge .  Opazujem  skupino ,  ki  je  pred  mano  in  si  ob  teku  še  poje  neko  pesem .  Videti  je ,  da  so  preveč  jedli  proteine .  Pljuča  pa  morajo  tudi  imeti  kot  Pavarotti !  Vendar  takšnih  nimajo  vsi ,  vsaj  eden  ima  normalne  in  zato  tu  zaostane  ter  spektakularno  kot  kaskader  pade  z  asfaltne  steze  na  travo .  Ko  letimo  naslednji  krog  mimo  njega ,  vidim ,  da  je  v  nezavesti ,  saj  ga  dva  SMB-jevca  že  nekaj  cukata  po  glavi ,  da  bi  prišel  k  sebi .  Sedaj  mi  je  tudi  jasno ,  od  kod  takšen  akrobatski  padec  in  zaviranje  z  glavo .  Če  bi  bil  pri  zavesti  tega  ne  bi  mogel  tako  uspešno  izvesti .

Ne  vem  sicer ,  ali  je  moja  prizadetost  povezana  s  tem ,  ker  je  Sims  Slovenec ,  ali  pa  s  tem ,  ker  sem  vedno  ščitil  nemočne ,  in  sedaj  smo  mi  vsi  skupaj  zelo  nemočni ,  predvsem  pa  nebogljeni .  Prav  posebej  se  martovci  navdušujejo  nad  Simsovim  predstavljanjem ,  tako  da  se  mora  v  minuti  vsaj  petkrat  predstaviti ,  kdo  je  in  od  kod .  Srečo  ima ,  da  mu  ni  treba  povedati  še  svoje  številke  čevljev  . . .

Mama  pomagajMama  pomagaj

Pri  fizkulturi  je  vse  po  starem ,  delamo  vse  do  onemoglosti ,  zraven  pa  so  se  priključile  še  vaje  za  korakanje .  Eni  tolčejo  z  nogami  po  asfaltu ,  kot  da  so  zmešani ,  potem  pa  jih  boli  vse ,  še  posebej  pa  moda .  In  kaj  jih  tudi  ne  bi ,  če  smo  vsak  dan  kakšni  dve  uri  v  fazi  korakanja .  Faza  pa  je  boleča  . . .  Take  boleče  izkušnje  ima  tudi  Buco ,  pri  njem  sem  že  večkrat  opazil ,  da  je  včasih  kar  preveč  pameten .  Problem  je  le  v  tem ,  da  samo  on  to  ve ,  samo  on  se  tega  zaveda .  Verjetno  se  ga  bo  to  dognanje  držalo  celo  življenje ,  sicer  pa  drugače  ni  slab  dečko ,  le  filme  s  fantastično  vsebino  bo  moral  definitivno  opustiti ,  pa  bo !

Nato  v  sobo  stopi  Brezovci ,  in  ker  ni  zadovoljen  s  hitrostjo ,  imamo  atomsko  kockanje ,  kockanje  pod  masko ,  vendar  ne  vsi ,  samo  nekateri  izbranci .  Srečen  sem ,  da  sem  med  njimi .  Nekaterim  je  čiščenje  škornjev  prineslo  sadove ,  vendar  je  njihova  človeška  cena  zelo  nizka  . . .

Malo  pred  polnočjo  padem  v  posteljo  in  zaspim  kot  ubit .  To  noč  od  svojega  telesa  izvem ,  kako  dobro  se  spi  na  mokri  postelji .  Če  bi  bil  dojenček  bi  jokal ,  tako  pa  . . .  Pet  minut  do  petih  sem  že  buden  . . .

Življenjska  preizkušnja @ ivljenjska  preizku { nja

Po  dobri  uri  se  Mičo  iz  Bačke  Topole  opogumi  in  gre  k  desetarju  Danteju  s  predlogom ,  naj  si  pogleda ,  če  smo  dobro  zloščili  sobo ,  in  če  ne ,  naj  nam  pove ,  kje  še  ni  dobro .  Dante  si  res  ogleda  sobo  in  reče ,  da  lahko  gremo  ven ,  da  si  mora  celotno  sobo  pogledati  še  komisija ,  sestavljena  iz  vseh  desetarjev .  Prava  ekspertna  skupina ,  katere  glavna  skupna  točka  je  degresivni  trend  njihovih  možganskih  celic  . . .  Spet  me  objame  tisti  občutek ,  ki  pravi ,  da  nekaj  ne  bo  najbolj  v  redu .  Desetarji  se  zaprejo  v  sobo  in  jih  ni  kakšnih  deset  minut  na  spregled . 

Z  dežurnim  celotne  divizije  grem  proti  sprejemnici .  Ta  dežurni  je  tudi  moj  sonarodnjak ,  stažo  nekje  iz  okolice  Ptuja ,  čeprav  se  mi  osebno  zdi ,  da  sem  ga  že  videl  nekje  v  Mariboru .  Sicer  pa  ga  nobeden  od  Slovencev  ne  mara ,  ker  ni  razlike  med  ostalimi  Balkanci  in  njim .  Čista  simbioza !

Nato  skupaj  deklamiramo  besedilo  zakletve ,  jaz  sem  ves  čas  tiho ,  še  posebej  tam ,  daču  i  svoj  život  . . .  Od  zadaj  pa  se  celo  moj  mitraljezec  pogovarja  z  nekom  in  se  smeji ,  jaz  sem  vsaj  nevtralen  do  vsega .  Fizično  prisoten  . . .

» Rad  bi  prepustnico  za  čez  noč . «  Čudno  me  pogleda  in  mi  reče ,  da  ni  več  poročnika  ter  da  nisem  prej  povedal ,  da  rabim  nočitev .  Sam  se  ne  dam  in  odgovarjam ,  da  nisem  mogel  prej  povedati ,  če  sploh  nisem  vedel ,  da  bo  kdo  prišel ,  če  pa  mi  niste  pustili  na  telefon . 

Sicer  pa  je  precej  bolj  živahno  kot  ob  mojem  uvodnem  nastopu  prvi  dan ,  res  pa  je ,  da  je  tudi  velika  urna  razlika .

Sva  že  precej  naprej  od  gostilne ,  ko  se  za  nami  še  slišijo  besede :  » Znaš ,  nema  jebača  bez  opasača ! «  Nič  ne  komentiram ,  samo  razmišljam ,  kako  različne  poglede  ima  ta  naša  skupna  domovina  na  vojsko  in  na  služenje . 

» Kaj  veš ,  kaj  si  počel  danes  ponoči ? «

Kar  dva  dni  smo  imeli  posebne  teoretične  priprave  na  to  streljanje ,  čeprav  smo  do  sedaj  že  dvakrat  streljali  s  pehotnim  orožjem ,  tako  podnevi  kot  tudi  ponoči ,  vendar  tokrat  gre  očitno  mnogo  bolj  zares .  Čutiti  je  vonj  po  privatnem  zaslužku  . . .

Neko  nedeljo  zvečer  sem  si  od  Marka  iz  prve  baterije  sicer  Slovenca  iz  Ljubljane  sposodil  majhen  tranzistor  in  na  požarstvu  poslušal  radio .  Še  najbolj  sem  bil  presenečen ,  in  tokrat  prijetno ,  da  sem  na  srednjih  valovih  dobil  Ljubljano  in  Marjana  Kralja ,  katerega  oddaje  V  nedeljo  zvečer  nisem  nikoli  preveč  maral ,  pa  vendar  sem  se  tokrat  spomnil  doma  in  nedeljskih  večerov  ter  vonja  po  likalniku ,  ki  ga  je  ob  teh  večerih  skoraj  vedno  sukala  mama .  Tokrat  se  mi  je  zdel  glas  Marjana  Kralja  še  posebno  žameten  in  poslušal  sem  ga  v  posebni  luči  ter  z  zadovoljstvom ,  vsaj  tako  sem  bil ,  pa  čeprav  le  na  posreden  način ,  povezan  z  domom  in  domačimi .  Vonja  po  likalniku  pa  le  nisem  nikjer  zaznal  . . .

Dogodek  je  opisal  nekako  takole ,  da  je  prišlo  v  pehoti  do  incidenta ,  v  katerem  so  bili  udeleženi  trije  vojaki  in  trije  desetarji .  Ti  desetarji  so  urinirali  na  tla  stranišča ,  medtem  pa  naj  bi  se  morali  ti  trije  vojaki  plaziti  po  tleh .  Dva  sta  to  takoj  storila  in  ubogala ,  tretji  pa  tega  ni  hotel  in  na  ta  način  se  je  zgodba  tudi  obelodanila .  Polkovnik  sicer  ni  povedal ,  kako  se  je  za  vse  skupaj  izvedelo ,  je  pa  dejal ,  če  ima  še  kdo  kaj  takšnega  povedati ,  naj  to  stori  preko  oficirjev .  Zaključil  je  s  tem ,  da  si  nobeden  od  vojakov  ne  sme  jemati  pravice ,  da  bi  kogar  koli  na  kateri  koli  način  maltretiral  ali  drugače  zapostavljal  in  da  je  treba  delati  vse  po  pravilih  službe .  Prav  tako  je  že  slišal  za  manjša  maltretiranja  vojakov ,  ki  pa  imajo  zanj  kot  oficirja  enako  težo .  Ko  je  polkovnik  govoril ,  sem  pogledoval  proti  našim  vrlim  desetarjem  in  kapetanu ,  kako  so  lepo  ubrano  požirali  sline .  To  so  morale  biti  izredno  mastne  sline ! 

Kapetan  je  ponovno  poskušal  z  istim  vprašanjem ,  a  odgovor  je  bil  spet  enak .  Takrat  pa  se  je  oglasil  Tači ,  stari  vojak ,  in  v  polomljeni  srbohrvaščini ,  ki  je  izžarevala ,  da  je  iz  Kosova ,  rekel :  » Kaj  bomo  šimfali ,  če  pa  nam  gre  tako  dobro . «  In  prav  ta  dobro  in  naši  pogledi ,  uperjeni  v  tla ,  so  kapetana  vzpodbudili ,  da  je  rekel ,  naj  gredo  martovci  ven .  Ti  seveda  niso  hoteli  ven ,  saj  so  se  tudi  sami  zavedali  kočljivosti  nastalega  položaja .  A  kapetan  je  bil  neomajen  . . .  Naposled  smo  le  ostali  sami .  Tokrat  pa  ni  bilo  več  potrebno  ponavljati  vprašanja  o  našem  statusu  tukaj  in  prvi  se  je  opogumil  in  povedal  peščico  dejstev  in  z  njimi  povezanih  maltretiranj  Mičo .  Naša  kimanja  z  glavo  so  potrjevala  njegove  trditve .  Kapetan  je  spet  delal  reklamo  za  trgovino  z  barvami .  Ko  sem  ga  tako  ocenjeval ,  sem  pazil  na  vsak  njegov  gib ,  njegov  glas ,  mimiko ,  ki  bi  ga  izdajala  glede  tega ,  koliko  je  on  vedel  o  tem .  Naposled  sem  zaključil ,  da  naj  se  s  to  stvarjo  ukvarjajo  tisti ,  ki  so  za  to  plačani ,  psihiatri  predvsem .  Še  posebej  barvit  je  bil  kapetan ,  ko  mu  je  bila  prezentirana  zgodba  o  alkoholnih  nagnjenjih  in  posledičnih  izpadih  stare  ekipe ,  saj  se  je  kar  nekajkrat  pripetilo ,  da  so  prišli  naši  vrli  desetarji  in  ostali ,  » rojeni «  v  znamenju  meseca  marca ,  sredi  noči ,  včasih  tudi  po  dvanajsti ,  in  prižigali  luči ,  se  drli  na  nas ,  nas  odkrivali ,  obračali  kasete  za  180  stopinj ,  tako  da  je  vse  tisto ,  kar  smo  imeli  notri  zloženo ,  dobilo  novo  agregatno  stanje .  Nato  smo  morali  sredi  noči  še  enkrat  zlagati  in  v  temi  to  ni  najbolj  prijetno .  Zgodilo  se  je  tudi ,  da  so  celo  odnesli  kaseto  na  stranišče  ter  jo  tam  obrnili  in  je  potem  moral  tisti  revež ,  prisilni  najemnik  kasete ,  vse  skupaj  zlagati  ponovno  in  prinesti  kaseto  nazaj  v  spalnico .  Katarzično  stanje  pa  je  ta  naša  epizoda  dosegla ,  ko  je  Madžar  rekel ,  da  se  je  to  nazadnje  zgodilo  v  torek ,  ob  torkih  pa  vojska  sploh  nima  pravice  iti  ven  v  mesto ,  saj  izhodi  niso  dovoljeni .  Zazdelo  se  mi  je ,  da  če  bi  to  poslušal  kdo  od  onih  polkovnikov  iz  Niša ,  bi  bile  zvezde  na  ramenu  kapetana  precej  v  nevarnosti ,  predvsem  tista ,  ki  je  tja  prispela  pred  kratkim .

Ob  štirih  sem  že  ponovno  stal  ob  svojem  tovornjaku .  Vreme  je  bilo  še  vedno  nespremenjeno ,  le  še  mnogo  bolj  hladno .  Verjetno  je  bila  za  to  kriva  predvsem  moja  neprespanost .  Ponovno  sem  imel  iste  težave  z  uro  in  svojimi  očmi ,  tako  da  sem  na  koncu  hočeš  nočeš  moral  zaključiti ,  da  tudi  Švicarji  niso  več  tisto ,  kar  so  včasih  bili ,  na  področju  urarstva ,  seveda .  Odrešujoča  misel !

Ura  je  že  pol  sedmih ,  moje  menjave  pa  še  vedno  ni  od  nikoder .  Ko  gledam  proti  taboru ,  se  mi  v  vidno  polje  mešajo  neki  bori ,  ki  so  se  očitno  sami  vsadili ,  saj  so  kot  oaza  sredi  puščave .  V  daljavi  slišim  trobento ,  zastavo  dvigujejo ,  pomislim  . . .  Očitno  so  me  pozabili  . . .  Eh ,  to  že  ne  more  biti  res ,  saj  gre  ja  za  vojsko  . . .  Ob  dvanajstih  sem  že  več  kot  prepričan  v  to ,  ni  več  nobene  dileme  . . .  Filmska  je  ta  moja  straža  s  puško  brez  streliva ,  kje  je  zdaj  Federico ,  Felini  namreč ,  on  zna  z  naturščiki  . . .  Sicer  pa  tako  ne  bi  potreboval  kaj  dosti  za  ustvarjanje ,  scenarij  je  že  napisan ,  igralci  so  izbrani ,  čeprav  me  vse  skupaj  spominja  na  pozorište  u  kuči ,  mislim  sedaj  v  naravi !  Po  trebuhu  začutim  prve ,  zaenkrat  še  rahle ,  krče ,  ki  so  sicer  poleg  mojih  ušes  več  ali  manj  moj  razpoznavni  znak ,  že  odkar  sem  prišel  na  ta  dvanajstmesečni  dopust . 

Ko  sem  prišel  v  gazdaričino  hišo ,  je  bil  tam  že  njen  brat  in  za  štedilnikom  ustvarjal  mojstrovine .  Pri  mizi  je  bil  pred  nami  skoraj  pol  metra  visok  kup  mesa ,  zeleni  paradižniki  za  solato  in  kruh .  Kljub  temu  da  sem  se  silil  z  mesom ,  mi  je  šlo  več  gor  kot  dol .  Po  drugi  strani  pa  sem  moral  biti  tudi  hvaležen ,  da  so  me  spravili  ven ,  še  posebej ,  če  pomislim ,  da  bom  njihove  usluge  potreboval  še  kdaj  v  prihodnosti .  Trudil  sem  se  in  trudil ,  rezultata  pa  ni  bilo ,  razen  da  so  mi  žleze  znojnice  delale  sto  na  uro .  Tudi  brat  je  zapazil  moje  kaotično  stanje  in  vprašal ,  če  kaj  ni  dobro ,  ob  tem  je  še  pripomnil ,  pa  saj  to  je  ovčetina .  Še  tisti  majhni  atomi  teka ,  ki  sem  jih  umetno  povzročil ,  so  me  v  hipu  zapustili .  Ob  osmih  sem  se  s  polnim  trebuhom  kruha  in  čisto  preznojen  vrnil  v  kasarno .

Strašansko  sem  utrujen  in  zaspan .  Noge  mi  klecajo  in  nekajkrat  se  malo  pred  tlemi  še  komaj  dvignem  nazaj  v  stoječi  položaj .  Rešujejo  me  gušterski  skoki  . . .  Ob  tem  se  mi  dva  potnika ,  ki  stojita  zraven  mene  in  zagotovo  spadata  v  balkansko  trgovsko  komercialno  dejavnost ,  od  katere  država  ne  bo  dobila  davka ,  venomer  smejita .  Ne  zdi  se  mi  vredno ,  da  bi  jima  vrnil  smejočo  se  žogo ,  mislim ,  da  imata  noge  tako  samo  za  stojo ,  ne  pa  za  nogomet .

Jutro  kot  vsako  se  mi  je  odprlo  pred  očmi  že  zjutraj ,  ko  sem  skladno  s  pravili  vlekel  prve  kroge  atletike  po  zamrznjenem  stadionu .  Opažam ,  da  je  vse  manj  vojakov  zjutraj  pri  naših  dejavnostih ,  verjetno  jim  ni  všeč ,  siknem  med  zobmi  proti  nebu ,  še  posebej  me  glede  na  mraz  skrbi ,  kdo  mi  bo  dal  nove  ledvice ?  Ob  tej  misli  pljunem  na  tla  in  zazdi  se  mi ,  da  čujem  top  odzven !  Ja ,  res  mora  biti  mrzlo  . . . 

Ko  vstopim  v  pisarno ,  kapetan  ni  sam ,  pri  njem  sedi  nek  zastavnik .  Ne  spomnim  se ,  da  bi  ga  opazil  v  vojašnici ,  vendar  kdo  ve ,  vse  je  možno !  Vidim ,  da  je  kapetan  nekako  nervozen ,  saj  premetava  neke  liste  sem  ter  tja  po  mizi . 

K  nam  pristopi  Deder  in  reče ,  če  bo  tako  na  terenu ,  bomo  najboljši  med  vsemi  enotami  iz  vseh  vojašnic .  Nič  ne  rečem ,  le  kapetana  pogledam .  Njegovega  pogleda  ne  srečam ,  usmerjen  je  namreč  proti  zemlji .  Išče  krte  v  snegu  . . .  Po  vrnitvi  v  paviljon  razbremenim  svoj  hrbet  in  razdolžim  svojo  puško  in  postolje  . . .  Adijo !

Zbudi  me  glasno  govorjenje  in  zapiranje  kasetnih  vrat ,  ki  boleče  cvilijo .  Danes  je  dan  D  Normandija ,  pomislim ,  ko  pogledam  na  uro ,  katere  kazalca  sta  se  ustavila  na  4.  uri .  Zadnje  jutro  v  hadu .  Obrnem  se  proti  Brezovciju ,  ki  že  oblečen  ter  s  puško  in  transportno  vrečo  stoji  ob  postelji ,  enako  velja  tudi  za  ostalo  martovsko  gardo .  V  popolni  opremi  čakajo  na  alarm ,  da  zapustijo  poslopje ,  še  preden  se  začne  vsesplošno  skakanje  nas  septembarcev .  Večina  moje  klase  je  seveda  že  budna ,  videti  je ,  da  jih  je  prebudila  ista  jutranja  koračnica  kot  mene . 

Popoldne  imamo  do  petih  prosto ,  ampak  zares  prosto ,  ne  samo  tako  navidezno .  Takoj  zavijem  proti  trgovini  in  se  najem  keksov  ter  na  koncu  vse  skupaj  poplaknem  z  dvema  sicer  sparjenima  pivoma .  Bolje  išta  nego  ništa !  Nato  se  vrnem  v  pisarno  in  se  uležem  kar  na  police ,  pogrnjene  z  zimskimi  vetrovkami ,  družbo  mi  dela  Madžar ,  ki  je  postal  šef  kopalnice .  Popoldan  po  peti  uri  pridejo  rezervisti  in  se  skoraj  dve  uri  mučim  s  pakiranjem  njihovih  stvari  in  predvsem  s  kartoni ,  po  katerih  preverjam ,  kaj  sploh  morajo  zadolžiti .  Dva ,  ki  sta  prišla  razdolžit  vojaško  opremo ,  pošljem  domov ,  ker  nista  prinesla  pasov  za  hlače  nazaj ,  eden  pa  se  odloči  in  raje  kar  na  licu  mesta  plača .  Ko  predam  denar  Orlu ,  me  samo  začudeno  pogleda ,  češ ,  kaj  je  zdaj  to .  Kasneje  me  Stanoje  pomiri ,  saj  on  še  ni  nobenemu  rezervistu  kasiral ,  le  rednim  vojakom ,  ki  pridejo  iz  karavl  in  res  nimajo  dobesedno  nič  opreme  s  seboj .  Pa  sem  zaoral  ledino  . . .

Ko  pogledam  skozi  okno  svoje  pisarne ,  za  zdaj  še  tudi  spalnice ,  saj  še  nisem  pospravil  svoje  priročne  postelje ,  je  pred  jedilnico  že  videti  ogromno  postav ,  ki  pa  niso  več  v  zeleni  maslinasti  uniformi ,  ampak  osebe  v  civilu .  To  bo  njihov  zadnji  zajtrk  v  tej  vojašnici  . . .  Uh ,  kdaj  bo  tudi  moj  zadnji  zajtrk  tukaj ,  tega  si  niti  ne  upam  pomisliti ,  čeprav  je  razmišljanju  o  zadnjem  dnevu  vojskovanja  in  domu  namenjena  vsaka  minuta ,  vsaka  sekunda  . . .  V  prejšnjih  dnevih  sem  opravil  kar  precej  dela ,  čeprav  nisem  vseh  martovcev  razdolžil  sam .  Nisem  razdolževal  vseh  svojih  s  hada ,  tisti ,  ki  pa  sem  jih ,  so  bili  deležni  mojega  PS-ja ,  ki  sem  jim  ga  obljubil .  Slišal  sem ,  da  so  nekateri  merili  svoje  vezalke  iz  čevljev ,  če  so  enako  dolge  . . . 

Devet  zjutraj .  Počasi  se  mi  začenja  svitati ,  kaj  je  mislil  zastavnik ,  ko  je  včeraj  rekel ,  da  se  začne  zares .  V  kasarni  je  namreč  vse  več  civilistov ,  ki  prihajajo  na  služenje .  Ne  vem  sicer ,  zakaj  že  zjutraj  prihajajo  v  kasarno ,  morda  pa  so  prišli  že  včeraj  . . .  Delam  kot  nor .  Naenkrat  dajemo  celotno  opremo  desetim  vojakom ,  pa  vsakemu  nekaj  ne  paše ,  temu  škornji ,  onemu  kaj  drugega ,  in  vsakič  moram  po  nekaj  nazaj  v  svojo  pisarno .  Kilometrov  več  ne  štejem ,  števec  je  odpovedal  . . .  Največ  problemov  imam  s  čutaricami ,  ki  so  sestavljene  iz  toliko  delov  in  moram  sproti  vse  kompletirati .  Opoldne  nas  obišče  komandant  vojašnice  s  svojo  delegacijo .  Pri  preverjanju  nesrečnih  čutar  ugotovi ,  da  prav  pri  tisti ,  ki  jo  je  vzel  v  roko ,  manjka  pokrov .  Vsi  pogledi  se  uperijo  proti  meni ,  živel  jaz  . . . 

» Javi  se  pri  poročniku , «  me  nagovori  Kljuka .  Kaj  je  zdaj  spet ,  razmišljam .  Kaj ,  če  sem  ga  spet  kje  kaj  polomil  kot  s  tisto  čutarico .  Obisk  pri  poročniku  namreč  še  nikoli  ni  pomenil  nič  dobrega .  S  muko  vstopim  in  se  pojavim  pred  njim .  Vendar  je  on  zelo  kratek .  » Javi  se  komandantu  bataljona , «  je  vse ,  kar  mi  pove .  Počutim  se  kot  na  občini ,  ko  te  pošiljajo  od  vrat  do  vrat ,  samo  da  se  te  rešijo .  Po  drugi  strani  pa  sem  vsaj  jaz  rešen ,  da  nisem  bil  deležen  kakšnega  nepotrebnega  in  predvsem  mrzlega  prepiha ,  saj  bi  glede  na  moje  trenutno  zdravstveno  stanje  prav  gotovo  omedlel . 

Ko  sva  ga  kasneje  z  velikimi  napori  prebudila ,  seveda  ni  niti  v  sanjah  vedel ,  kako  je  prispel  noter .  Verjetno  mu  je  nekdo  pomagal ,  kdo  pa  bi  lahko  bil ,  to  pa  je  bila  spet  španska  vas .  Ko  smo  skupaj  odhajali  proti  spalnicam  in  sva  z  Madžarom  več  ali  manj  vlekla  Žagarja  za  seboj ,  sva  se  neizmerno  zabavala  ob  misli ,  kako  bi  bilo  zjutraj ,  ko  bi  perice  vklopile  mašine  in  bi  bil  Žagar  deležen  streznitve  na  intendantski  način .  Mešanje  glave  in  želodca  za  360  stopinj !  Lahko  bi  se  mu  celo  kaj  pripetilo ,  če  ne  drugo ,  bi  se  lahko  že  pred  mogočno  centrifugo  opekel  od  pare ,  ki  jo  zjutraj  spusti  v  servis  delavec  iz  kotlovnice .  Po  drugi  strani  pa  imajo  pijani  srečo  . . .

Doma  sem  užival ,  da  je  bilo  le  kaj ,  v  mislih  sem  tu  pa  tam  zajadral  na  posestvo ,  ki  bo  prav  gotovo  zelo  veliko ,  kar  nekaj  hektarjev ,  ko  si  ga  bom  na  stara  leta  privoščil  in  kupil ,  tako  v  ameriškem  stilu .  Takrat  ga  bom  poimenoval  Peletov  ranč !

Žagar  me  pred  večerom  povabi  na  njegovo  specialiteto ,  na  jajca  in  pašteto ,  skupaj  pečeno .  Že  tako  sem  se  poprej  odločil ,  da  ne  bom  šel  na  večerjo ,  tako  da  sprejmem  njegovo  vabilo  in  skupaj  z  Mirkotom ,  zadnjim  preostalim  iz  našega  tria ,  večerjamo  v  Žagarjevi  krojačnici .  Večerja  je  bila  dobra ,  vendar  nimam  pravega  teka .  Zadnji  večer  prespim  v  svoji  pisarni  . . .
