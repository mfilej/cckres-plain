 
" Napišite  kaj  o  naših  težavah ! "  nas  je  opozoril  bralec  Aco  iz  Celja .  " Že  tako  ni  povsod  kolesarskih  stez ,  pa  še  te  nam  na  veliko  zasedajo  avtomobili . "  Bralec  nas  je  opozoril  še  na  drug  problem ,  po  njegovem  letos  še  veliko  bolj  pereč  kot  leta  poprej .  Pravi ,  da  je  na  kolesarskih  stezah  pogosto  polno  stekla .  Največ  je  razbitih  steklenic ,  vse  to  pa  je  nevarno  za  gume  koles .  Tako  morajo  mnogi  posledično  ob  kolesu  peš  domov ,  potem  pa  jih  čaka  popravilo .  Sprašuje ,  kdaj  bodo  komunalci  bolje  poskrbeli  za  odstranitev  te  nevarnosti ,  da  bodo  kolesarji  vendarle  lahko  bolj  sproščeno  vozili  po  kolesarskih  stezah .

Franc  Bobovec

" Jahali  bomo  po  prelepi  vinorodni  pokrajini  in  si  s  konjskega  hrbta  ogledali  znamenitosti ,  kot  so  stare  vile ,  preše ,  mlin  na  veter  in  še  marsikaj . . .  Kosilo  bo  na  Negovskem  gradu ,  kjer  bomo  popoldan  pripravili  tudi  grajske  igre .  Od  tam  se  bomo  mimo  Negovskega  jezera  podali  na  obisk  turistične  kmetije  Firbas ,  kjer  bo  zvečer  družabno  srečanje ,  sledila  pa  bo  pot  nazaj  do  Janževega  hrama  in  v  Radence , "  pravi  Darko  Firšt ,  predsednik  Radenske  konjenice .

( iml )
