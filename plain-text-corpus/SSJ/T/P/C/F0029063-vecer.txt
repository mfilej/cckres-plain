 
( sta )

Sinočnjo  slovesnost  so  sklenili  z  blagoslovitvijo  pomnikov ,  ki  so  jih  odkrili  predtem .  Gre  za  tri  spomenike ,  postavljene  na  spominskem  Maistrovem  trgu ,  in  po  zamisli  arhitekta  Saše  Ostana  predstavljajo  celoto .  Spomenike  je  oblikoval  in  izdelal  akademski  kipar  Mirko  Bratuša .  Prvi  predstavlja  ostanke  tanka ,  drugi  je  spominska  plošča  z  napisom  Nikoli  več  in  letnico  1991 - 2001 ,  tretji  pa  so  kovinski  odlitki  listov  različnih  dreves  na  stebrih ,  kar  simbolizira  novo  življenje  v  mladi  državi .  V  bližini  raste  tudi  lipa ,  ki  so  jo  leta  1991  posadili  v  spomin  na  osamosvojitev  Slovenije .
