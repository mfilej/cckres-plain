 
V  Ljubljani  so  pripravili  načrt  reševanja  ob  večjih  nesrečah

Tu  se  začenja  Amazonija ,  Trinidad  pa  je  odlično  izhodišče  za  adventure  trips ,  izlete ,  na  katerih  spoznavate  reke  bolivijske  Amazonije ,  v  katerih  se  prekopicavajo  rožnati  delfini ,  na  katerih  ste  lahko  v  najtesnejšem  stiku  z  naravo  in  tako  spoznavate  njen  obilni  rastlinski  in  živalski  svet .  Le  slabih  90  km  od  Trinidada  je  majhno  indijansko  mestece  San  Ignacio  De  Moxos ,  folklorna  prestolnica  bolivijske  Amazonije ,  tu  je  reka  Mamore ,  ki  te  ponese  do  Riberalte  in  naprej ,  kamor  je  kot  mlad  avanturist  odpotoval  Pavel  Šimac  in  se  tam  ustalil  za  vse  življenje .  Postal  je  Pablo  in  sprejel  življenje  ob  reki ,  polni  sikurijev ,  anakond .  In  Amazonija  je  sprejela  njega .

Ko  se  sprijazniš ,  da  boš  tam  " do  pojutrišnjem " ,  si  pač  organiziraš  bivanje .  Kolikor  se  da ,  izbire  pa  ni  kaj  veliko .  Sam  Trinidad  premore  tudi  precej  razkošen  hotel  za  precej  razkošno  ceno ,  me  smo  pa  spale  bolj  " po  domače " ,  veliko  ceneje  in  seveda  veliko  manj  udobno .  Bolj  improvizirano .  V  družbi  komarjev .  Zunaj  mesta ,  ob  reki  Mamore ,  bi  bilo  prav  prijetno  v  vasici  domačinov  najeti  kakšno  sobo ,  a  za  kaj  takega  moraš  imeti  kaj  več  avanturističnega  duha ,  kot  si  ga  lahko  privoščijo  zrele  gospe .  V  bivališčih  iz  rastline  chuchio ,  ki  je  pri  roki ,  ker  raste  vsenaokrog  in  je  vsestranski  gradbeni  material ,  saj  iz  stebel  gradijo ,  z  listjem  pa  pokrivajo  hiše ,  bi  bilo  najbrž  prijetno ,  avtentično . . .  Hiše  iz  chuchia  so  odprte ,  brez  oken  in  vrat ,  tako  da  lahko  vidite  globoko  vanje ,  skozi  en  prostor  vidite  drugega ,  skozenj  tretjega ,  špranje  so  za  pest  velike ,  a  vse  skupaj  nič  ne  de ,  ker  je  vse  leto  bolj  ali  manj  enako  toplo .  Otročad  se  podi  ob  rekah  Ibare  in  Mamore ,  ki  sta  v  Trinidadu  skorajda  samo  za  lučaj  narazen ,  pozneje  pa  se  Ibare  zlije  v  Mamore ,  Mamore  v  Madeiro ,  ta  pa  v  Amazonko .

1947  -  Umrl  je  Al  Capone ,  ameriški  gangsterski  šef  Chicaga .
