 
shrani  v  shrambo

poslji  izbrano  stran  prijatelju

Cvetka  Selšek  igra  najpomembnejšo  igro  v  slovenskih  financah  v  zadnjih  letih .  Če  ji  ne  bo  uspelo  izpeljati  mehkega  pristanka  v  SKB  banki ,  utegnejo  biti  posledice  katastrofalne .  Ne  samo ,  da  bo  Slovenijo  zajela  najhujša  bančna  kriza  po  letu  1993 .  Še  več  -  slovenske  finance  bodo  povsem  podobne  češkim  pred  gospodarskim  in  finančnim  zlomom :  rastočemu  zunanjetrgovinskemu  primanjkljaju  in  čedalje  nepreglednejšemu  trgovanju  na  kapitalskem  trgu  se  bodo  namreč  pridružile  tudi  velike  težave  v  bančništvu .  Zato  držijo  pesti  za  Cvetko  Selšek  tako  njeni  tekmeci  ( resne  težave  SKB  banke  bi  zagrenile  življenje  tudi  bančnikom  v  NLB  in  NKBM )  kot  tudi  njeni  nasprotniki .  Denimo  France  Arhar ,  ki  bo  moral  pojasniti ,  kako  je  BS  spregledala  milijardne  vrzeli  v  bilanci  SKB  banke .

Vendar  pa  predsednica  uprave  SKB  banke  dela  nepričakovane  napake .  Naštejmo  nekaj  spodrsljajev  s  petkovega  srečanja  z  novinarji .  Med  drugim  je  povedala ,  da  ne  ve ,  kdo  je  dejanski  lastnik  delnic ,  ki  so  jih  kupili  posredniki  iz  RZB .  A  je  čez  nekaj  trenutkov  zatrdila ,  da  pri  tej  transakciji  ne  gre  za  prevzem .  Drugi  spodrsljaj :  ducatu  novinarjev  je  razložila ,  da  se  je  kakovost  terjatev  do  Unimercata  nenadoma  pokvarila  zaradi  infarkta  direktorja  družbe .  To  pa  pomeni ,  da  je  banka  več  deset  milijonov  mark  zaupala  podjetju ,  katerega  najpomembnejše  premoženje  sta  bila  znanje  in  usposobljenost  direktorja .  Ta  pa  ima  po  naših  podatkih  prek  70  let .  Tretjič :  Cvetka  Selšek  je  povedala ,  da  išče  tujega  partnerja .  Med  kandidati  je  tudi  dunajska  banka  RZB ,  Avstrijci  pa  ob  tem  zatrjujejo ,  da  so  hladnokrvno  izpolnili  naročilo  stranke  za  nakup  enajstih  odstotkov  SKB  banke .  Takšnega  partnerja  pa  si  najbrž  ne  želi  nihče .  Naj  ob  tem  dodamo ,  da  je  RZB  pred  kratkim  kupila  bosansko  Market  banko ,  v  njenih  nadzornih  organih  je  sedel  tudi  predsednik  nadzornega  sveta  SKB  banke  Živko  Pregl ,  nakup  pa  je  opravila  povsem  transparentno .
