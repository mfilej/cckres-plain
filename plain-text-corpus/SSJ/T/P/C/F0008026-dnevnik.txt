 
DOBOVA  Nekateri  prebivalci  naselij  Dobova ,  Loče ,  Rigonce ,  Mihalovec ,  Mostec  ter  Mali  in  Veliki  Obrež  v  brežiški  občini  so  v  četrtek  ob  21.05  začutili  dva  precej  šibka  in  kratkotrajna  potresna  sunka .  Po  podatkih  Urada  za  seizmologijo  je  bilo  žarišče  obeh  potresov  sedem  kilometrov  vzhodno  od  Brežic .  Preliminarno  ocenjena  magnituda  prvega  potresa  je  bila  1,8 ,  medtem  ko  je  bil  drugi  nekoliko  šibkejši .  Potresna  sunka  med  prebivalstvom  nista  povzročila  preplaha ,  saj  je  šibko  tresenje  tal  v  Posavju  precej  pogost  pojav .  Četrtkov  potres  je  na  tem  območju  namreč  že  tretji  letos ,  lani  so  jih  zabeležili  kar  deset .  Najmočnejšega ,  z  magnitudo  2,5 ,  so  23.  junija  2003  občutili  prebivalci  Krške  vasi  pri  Brežicah .  ( es )

Sicer  je  zame  policijski  roman  zgolj  sredstvo  za  pripovedovanje  o  sodobni  družbi .  V  romanu  Die  Toten  vom  Karst  ( Mrtvi  s  Krasa )  se  lotevam  starih  in  novih  fašizmov ,  starih  in  novih  rasizmov ,  to  je  prenašanja  mitov  in  laži  iz  generacije  v  generacijo ,  brez  pomislekov ,  brez  dvomov .  To  je  tudi  poza  tukajšnjih  sedanjih  manipulatorjev  zgodovine ,  kot  sta  na  primer  tržaški  podžupan  Paris  Lippi  in  poslanec  Roberto  Menia .  Družbeno  ozadje  obeh  prevedenih  romanov  je  torej  stvarno  in  dokumentirano .  Nezakonito  trgovanje  s  človeškimi  organi ,  novodobno  suženjstvo ,  se  lahko  dogaja  le  v  političnem  okolju ,  ki  to  omogoča .  Moji  romani  nastajajo  na  podlagi  podatkov  in  navdihov ,  ki  jih  dobivam  iz  različnih  virov :  od  policije ,  hudodelcev  in  žrtev .  Je  pa  še  ena  pomembna  družbena  skupina ,  ki  jo  upoštevam :  to  je  večina ,  ki  noče  ali  ne  želi  videti  in  vedeti .
