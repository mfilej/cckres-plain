 
Da  so  podkupnine  normalen  del  življenja  in  da  jih  mora  tisti ,  ki  želi  normalno  živeti ,  vsekakor  dajati ,  najpogosteje  menijo  na  Slovaškem ,  kjer  s  to  trditvijo  soglaša  skoraj  polovica  anketirancev .  Sledita  ji  Ukrajina  s  36  odstotki  anketirancev ,  ki  so  prepričani ,  da  so  podkupnine  pač  del  življenja ,  in  Češka  s  26  odstotki  vprašanih .  Slovenci  in  Avstrijci  se  z  omenjeno  trditvijo  ne  strinjajo ,  saj  se  je  zanjo  izreklo  le  sedem  odstotkov  vprašanih .  Omenili  smo  že ,  da  so  prebivalci  srednje -  in  vzhodnoevropske  regije  prepričani ,  da  je  podkupovanje  najbolj  razširjeno  v  zdravstvu  ( 24  odstotkov  anketiranih ) ,  javni  upravi  ( 13  odstotkov )  in  v  pravosodju  oziroma  na  sodiščih  ( 11  odstotkov ) .  V  Sloveniji  sta  na  prvih  dveh  mestih  prav  tako  zdravstvo  ( tako  meni  23  odstotkov  anketirancev )  in  javna  uprava  ( 21  odstotkov ) ,  na  tretjem  mestu  pa  so  ministrstva ,  o  katerih  14  odstotkov  anketirancev  meni ,  da  sprejemajo  podkupnine .

Nedelja ,  28.  oktober

SIMONA  PILKO
