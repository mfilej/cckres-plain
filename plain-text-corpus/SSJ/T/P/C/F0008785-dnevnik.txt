 
Še  pravočasno  pa  je  naletel  na  domačinko ,  ki  je  čepela  skrita  v  koruzi  in  mu  pokazala  pravo  pot  proti  vasi .  Ko  smo  tako  ostali  brat  Tone ,  Vlado  in  jaz  ter  poslušali  Marjana ,  je  priletel  šrapnel  z  grozečim  zvokom .  V  trenutku  smo  se  vrgli  na  tla .  Pozneje  je  bilo  slišati  še  več  podobnih  zvokov ,  saj  so  jugovojaki  še  vedno  na  slepo  streljali  po  vasi .  Še  zmeraj  je  bilo  slišati  posamezne  močne  detonacije .  Ko  smo  tako  ležali  in  čakali  v  zasedi ,  nam  je  domačin  prinesel  in  ponudil  pijačo .  Vsi  po  vrsti  smo  jo  odklanjali ,  le  Marjan  si  je  zaželel  vode .  Gospodar  se  je  vrnil  z  vedrom  vode ,  Marjan  pa  se  nikakor  ni  mogel  odžejati ,  saj  je  popil  več  lončkov ,  tako  da  smo  se  že  čudili ,  kam  jo  vliva .  Soborci  so  pripomnili ,  da  mu  je  od  strahu  odtekla  vsa  tekočina .  Pozneje  je  Marjan  prinesel  zaboj  s  strelivom ,  ki  ga  je  vozil  v  kombiju ,  da  smo  si  ga  vzeli ,  saj  nas  je  večina  porabila  vse  do  zadnjega  naboja .
