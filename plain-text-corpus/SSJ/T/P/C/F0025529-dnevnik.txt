 
Po  raziskavah  naj  bi  bila  v  povprečju  na  delovnem  mestu  spolno  nadlegovana  vsaka  šesta  ženska .  Raziskava ,  ki  jo  je  naročilo  nemško  ministrstvo  za  mladino ,  družino ,  ženske  in  zdravje ,  je  denimo  pokazala ,  da  je  med  vprašanimi  kar  93  odstotkov  žensk  poročalo  o  osebnih  izkušnjah  v  zvezi  s  pojavi  spolnega  nadlegovanja ,  omenjenimi  v  vprašalniku .  Toda  od  teh  93  odstotkov  jih  je  samo  73  odstotkov  te  pojave  štelo  za  ( nesprejemljivo )  spolno  nadlegovanje .  V  Franciji  je  od  vprašanih ,  starejših  od  18  let ,  spolno  nadlegovanje  v  službi  doživela  petina  žensk ,  9  odstotkov  zaposlenih  žensk  pa  je  izkusilo  zelo  ali  srednje  neprijetne  situacije .  Nemška  raziskava  je  odkrila  še  en  pomemben  podatek :  kar  19  odstotkov  moških  udeležencev  je  menilo ,  da  je  bilo  že  spolno  nadlegovanih .  Ob  tem  pa  je  raziskava  tudi  ugotovila ,  da  moški  poročajo  o  manjši  fizični  in  psihični  škodi  in  o  manj  negativnih  posledicah  za  kariero  kot  ženske .  Še  redkeje  kot  v  primerih  nadlegovanja  žensk  pa  ti  primeri  končajo  na  sodišču .  A  zgodi  se  tudi  to .

Pred  obiskom  Yvesa  Francheta ,  generalnega  direktorja  Statističnega  urada  Evropskih  skupnosti  ( Eurostat )  v  Sloveniji ,  smo  se  z  njim  pogovarjali  na  sedežu  urada  v  Luxembourgu .  Povedal  nam  je ,  kaj  je  namen  njegovega  obiska  v  Ljubljani  od  22.  do  26.  aprila ,  pa  tudi  kaj  Evropska  unija  pričakuje  od  Slovenije  na  statističnem  področju ,  za  katero  je  pristojen  Eurostat ,  pa  kakšno  vlogo  bo  Eurostat  odigral  pri  včlanjenju  Slovenije  v  EU  in  skupno  valuto  evro .
