 
Bojan  Gerič ,  predsednik  organizacijskega  odbora  tekmovanja  gorskih  kolesarjev  in  direktor  gostinstva  in  turizma  v  Športnem  centru  Pohorje :  " Posebej  za  tekmo  gorskih  kolesarjev  se  z  vojsko  resda  nismo  dogovarjali .  Kratkomalo  obupali  smo .  Številni  dogovori  namreč  niso  obrodili  sadov .  Vojska  ima  na  strelišču  svoj  program ,  prireditelji  številnih  turističnih  dogodkov  pod  Pohorjem  pa  zopet  svojega .  Vendar  ne  drži ,  da  vojaki  za  naše  tekmovanje  niso  vedeli ,  saj  smo  ga  prijavili  na  odseku  za  notranje  zadeve ,  tam  pa  zatem  o  izdaji  dovoljenja  obvestijo  policijo  in  druge  pristojne  organe .  Turizem  pod  Pohorjem  dobiva  nove  razsežnosti :  tukaj  dnevno  odprejo  kak  nov  lokal ,  prireditve  v  areni  tedensko  obišče  vsaj  5000  ljudi ,  hoteli  se  polnijo ,  vse  več  Mariborčanov  si  izbira  Pohorje  kot  kraj  za  rekreacijo .  Turizem  pa  ne  more  potekati  ob  strelišču  in  edina  rešitev  je  njegova  preselitev .  A  zavedam  se ,  da  je  to  v  današnjih  razmerah  težko  dosegljiv  cilj .  Če  ni  uspelo  sedanjemu  ministru  za  turizem ,  ki  je  Mariborčan  in  bi  se  moral  dogovoriti  le  z  ministrom  za  obrambo ,  ki  je  iz  njegove  stranke ,  komu  bo  potem  uspelo ? "
