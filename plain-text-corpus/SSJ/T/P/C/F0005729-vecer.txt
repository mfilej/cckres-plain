 
Po  dobrem  kilometru  se  svet  razpre  kot  na  dlani  in  na  kopastem  medljanskem  pomolu  stoji  nekdanja  kmetija  Staničev ,  ki  so  jo  Kodarinovi  pred  osemnajstimi  leti  preuredili  za  turizem .  Otroci  so  navdušeni  nad  domačimi  živalmi ,  najbolj  všeč  pa  so  jim  zajčki ,  ki  jih  marsikdo  prvič  poboža  ravno  pri  Kodarinovih .  Vendar  so  v  ospredju  vseeno  konji :  danes  se  lahko  pohvalijo  z  osemnajstimi  odraslimi  in  tremi  žrebeti .  " A  niso  vsi  naši ,  večina  je  pri  nas  le  v  oskrbi , "  pravi  gospodar  Bruno ,  ki  krmo  zanje  kosi  celo  na  sečoveljskem  letališču .  Za  pridobivanje  jahalnih  spretnosti  skrbi  njegov  sin  Marko ,  ki  ima  v  žepu  inštruktorski  izpit ,  jahanje  pa  je  možno  skozi  vse  leto :  " Pozimi  se  večkrat  spustimo  prav  do  morja ,  proti  Strunjanu  in  naprej ,  poleti  pa  jahamo  po  stezah  v  okolici  -  vse  do  Škrlin  in  Gažona . "  Pod  njihovim  okriljem  je  tudi  konjeniški  klub  Medljan ,  pa  organizacija  " alke "  v  Izoli  in  vsakoletni  jahalni  maraton .  " Z  angleško  agencijo ,  ki  nas  je  obiskala  pred  kratkim ,  smo  se  ravno  domenili  za  sodelovanje .  Je  pa  res ,  da  nas  bolj  poznajo  in  obiskujejo  tujci  kot  domačini , "  je  potrdil  Bruno .  Pa  nista  le  jahanje  in  domača  hrana  tisto ,  kar  semkaj  pritegne  vedno  več  turistov ,  ki  poleg  turističnega  vrveža  iščejo  še  mir  in  tišino .  Tod  se  res  lahko  sprostijo  -  kolesarske  steze  po  tej  krajih  sicer  še  niso  speljane ,  vendar  je  poti  tudi  za  kolesarjenje  dovolj ;  vinska  cesta  resda  še  ni  začrtana ,  pa  boste  vseeno  zlahka  odkrili  kakšno  " osmico "  ali  vsaj  gostilno .  Samo  na  Šaredu  so  štiri ,  čeprav  poznavalci  pravijo ,  da  je  najboljša  le  ena .  Zadovoljni  pa  bodo  tudi  pohodniki ,  saj  je  izolsko  podeželje  kot  ustvarjeno  za  sprehode :  navzdol  do  kortežanske  " vale "  ( doline )  in  naprej  proti  Šmarjam  in  Kopru  ali  nazaj  proti  Krogu  in  Sečovljam .  Ali  pa  peš  do  bližnjega  zaselka  Cetore  in  naprej  proti  Maliji .  Možnosti  za  prijetno  preživet  dan  ali  dva  je  tod  res  več  kot  dovolj !

P. s. ;  Slike :  " du.radgona.jpg "

Še  o  vzrokih  za  glasovanje  v  tretjem  krogu

( dpa )
