 
Letošnji  dopust ?

Vendar  Poslednjega  samuraja  ( režija  Edward  Zwick )  ne  bi  mogli  uvrstiti  v  to  družbo ,  saj  je  njegov  pripovedni  postopek  pravzaprav  nasproten .  Ne  raziskuje  truda  glavnega  junaka ,  živeti  in  umreti  po  kodeksu  bušido  v  lastnem  okolju ,  marveč  pošlje  glavnega  junaka  v  prostor ,  kjer  je  ta  skupek  predpisov  o  bojevanju ,  vedenju ,  življenju  in  sploh  vsem  nastal .  Pripoved  je  postavljena  na  Japonsko  19.  stoletja ,  ko  je  preživljala  neverjetno  hiter  prehod  iz  fevdalizma  v  kapitalizem ,  čemur  se  je  upirala  vojska  samurajev  zaradi  izgube  svojih  privilegijev  ( vendar  tega  v  filmu  ne  boste  slišali ) .  Protagonist  Poslednjega  samuraja  je  najemniški  vojak  Nathan  Algren  ( Tom  Cruise ) ,  razžrt  od  ameriške  državljanske  vojne  in  pokolov  staroselcev .  Razsvetljeni  japonski  cesar  si  želi  podobne  končne  rešitve  za  svoje  uporne  tradicionaliste ,  zato  pošlje  po  vojaškega  svetovalca  v  Ameriko .  Algrenovi  slabo  pripravljeni  vojaki  postanejo  lahka  žrtev  bojevitih  samurajev ,  njega  pa  odpeljejo  s  sabo  kot  ujetnika ,  saj  hoče  poveljnik  Kacumoto  spoznati  svojega  sovražnika .  Počasi  spoznata ,  da  sta  si  bolj  podobna ,  kot  je  bilo  videti ,  in  Algren  med  samuraji  spet  najde  čast  in  mir ,  pa  čeprav  oba  vesta ,  da  cesarjevi  privrženci  ne  bodo  mirovali .
