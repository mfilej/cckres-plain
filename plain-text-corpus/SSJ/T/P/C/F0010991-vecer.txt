 
Veterinarsko - higienska  služba  ( VHS )  za  Pomurje  s  sedežem  v  Murski  Soboti ,  ki  deluje  v  okviru  Veterinarskega  zavoda  Slovenije ,  se  v  teh  dneh  srečuje  s  hudimi  težavami  pri  odvozu  mrtvih  živali ,  saj  je  podjetje  Koto  režim ,  po  katerem  so  ti  odvozi  potekali  doslej  ( vse  zbrane  mrtve  živali  so  odvažali  vsak  dan ) ,  zelo  okrnil .  Doslej  je  odvoz  potekal  tako ,  da  je  tovarnjak  Kota  vsak  dan  pripeljal  prazen  12 - tonski  zabojnik ,  ga  pustil  v  zbiralnici ,  polnega  pa  odpeljal .  Od  preteklega  meseca  pa  tovornjak  Kota  pripelje  po  kadavre  enkrat  sredi  dneva  in  jih  takoj  odpelje  le  toliko ,  kolikor  ima  prostora .  Praznega  zabojnika  pa  več  ne  pušča ,  kar  je ,  zlasti  v  vročih  dneh ,  ko  je  količina  mrtvih  živali  večja ,  nevzdržno .  Včeraj  je  soboška  VHS  od  skupno  55  pozivov  za  odvoz  lahko  poskrbela  le  za  35  najnujnejših .  Veliko  kadavrov  pa  je  ostalo  še  od  sobote  ( takrat  jih  Koto  več  ne  pobira ,  VHS  pa  jih ) .  Zato  sta  ostali  včeraj  na  dvorišču  zbiralnice  dve  vozili  VHS ,  napolnjeni  z  neodpeljanimi  mrtvimi  živalmi .

Bovški  gorski  reševalci  so  včeraj  dopoldne  nadaljevali  in  uspešno  končali  iskanje  italijanskega  planinca ,  ki  se  je  v  nedeljo  izgubil  v  pogorju  Krna .  Iskali  so  ga  že  do  trde  teme ,  takoj  ko  je  sam  poklical  na  številko  112  in  povedal ,  da  se  bo  poskušal  vrniti  na  izhodiščno  točko ,  to  je  na  planino  Kuhinjo ,  kjer  je  pustil  avtomobil .  Skupaj  z  bovškimi  policisti  so  gorski  reševalci  menili ,  da  je  pogrešani  planinec  zašel  na  območju  Lepene .  To  se  je  potrdilo  tudi  v  včerajšnjem  iskanju  s  pomočjo  policijskega  helikopterja ,  ki  je  izgubljenega  Italijana  celo  dvakrat  preletel ,  vendar  ga  posadka  ni  opazila .  Po  prenosnem  telefonu  jim  je  to  namreč  sam  povedal ,  zato  so  se  gorski  reševalci  odločili ,  da  se  do  njega  napotijo  peš .  Našli  so  ga  na  zaraščenem  terenu  Pod  Zaslapi  v  Lepeni .

Oris  -  okus  po  Piranesiju ?

Za  popolno  turistično  ponudbo  so  potrebne  nadaljnje  investicije  -  Doslej  je  bilo  za  ureditev  Otoka  ljubezni  namenjenih  čez  20  milijonov  tolarjev ,  tretjina  od  tega  s  prostovoljnim  delom

Za  zadnja  škropljenja  jablanovih  nasadov  proti  škrlupu  svetujemo  uporabo  dotikalnih  fungicidov ,  ki  delujejo  tudi  na  povzročitelje  skladiščnih  bolezni .  Taki  pripravki  so  euparen ,  capten ,  tiram ,  zato  in  podobni .  Škropivu  dodajte  sredstvo  proti  pepelasti  plesni ,  kot  so  npr.  mikrokapsulirani  žveplov  pripravek  cosan ,  pepelin ,  thiovit  in  kumulan .  V  tednu  do  13.  avgusta  je  treba  pri  zimskih  jablanovih  sortah  še  zadnjič  poškropiti  nasade  proti  jabolčnemu  zavijaču  z  enim  izmed  klasičnih  insekticidov .  Kjer  je  v  nasadih  prisoten  ameriški  kapar ,  svetujemo  uporabo  pripravkov  na  osnovi  diazinona .
