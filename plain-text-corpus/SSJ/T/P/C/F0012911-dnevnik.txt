 
Slovensko  občinstvo  je  krstno  uprizoritev  igre ,  ki  bi  si  torej  v  prevodu  zaslužila  ustreznejši  naslov  Šivanje  ali  nemara  Vbadanje ,  sprejelo  dosti  bolj  mirno  kakor  britansko .  Deloma  gotovo  tudi  zaradi  jezikovne  pregrade ,  saj  se  zadržano  decentna  režija  Anthonyja  Neilsona  zaveda ,  da  je  poglavitna  moč  uprizorjenega  dela  v  izgovorjenem ,  ki  v  gledalčevi  glavi  sproža  mučne  podobe  in  jih  sestavlja  v  kruto  celoto ,  ne  pa  v  drastičnih  prizorih  spolnosti ,  ki  se  jim  na  odru  malone  brez  izjeme  izogne .  Uprizoritev  prepriča  s  svojo  zrelostjo  in  nepretencioznostjo ;  umeščena  v  stilizirano ,  zgolj  z  dvema  presojnima  stenama  začrtano  stanovanje  mladega  para ,  se  osredotoča  na  subtilno  razčlenjena  nastopa  izvrstnih  igralcev  Seline  Boyack  in  Phila  McKeeja ,  zahtevne  časovne  prehode  pa  označuje  zgolj  z  mehko  spremembo  luči  in  za  odtenek  predrugačenim  igralskim  izrazom .  O  mukah  para ,  ki  se  jima  je  smrtno  ponesrečil  otrok ,  medtem  ko  sta  bila  zatopljena  v  enega  svojih  nenehnih  prepirov ,  nam  tako  pripoveduje  srhljivo  nežna  uprizoritev ,  ki  preraste  v  aktualno  pripoved  o  tem ,  kako  zelo  je  sodoben  človek  nezmožen  preseganja  samega  sebe .
