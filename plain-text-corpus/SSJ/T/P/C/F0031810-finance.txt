 
poslji  izbrano  stran  prijatelju

Toliko  različnih  idej  in  mnenj ,  kaj  je  najboljše  za  Adrio ,  ter  toliko  špekulacij  in  neznank  o  nacionalnem  letalskem  prevozniku  kot  zdaj  verjetno  še  ni  bilo .  Ali  je  prav ,  da  predsednik  NS  Branko  Franc  Grošl  velikodušno  pomaga  edinemu  članu  uprave  pri  upravljanju  in  da  na  Adrijinih  letalih  ne  strežejo  več  kokakole ?  Kdo  bo  odgovarjal  zaradi  afere  Aurora  in  kaj  bo  pokazala  izredna  revizija  poslov  nekdanje  uprave ?  Kaj  pomeni ,  če  ima  Adria  enako  izgubo  kot  v  istem  obdobju  lani ?  Je  to  dobro  ali  slabo ?  Koliko  še  dejansko  manjka  do  stečaja ?  Kaj  bo ,  če  se  tudi  novi  predsednik  uprave  ne  bo  zmogel  dogovoriti  z  večno  nezadovoljnimi  piloti  in  stevardesami ?  In  kaj ,  če  mu  zaradi  kakršnihkoli  razlogov  ne  bo  uspelo  uresničevati  strategije  in  pridobiti  prepotrebnega  svežega  denarja ?  Viri  blizu  Adrie  trdijo ,  da  denarja  za  dokapitalizacijo  ni  težko  dobiti ,  saj  je  bilo  v  Adrii  Airways  menda  na  obisku  že  nekaj  evropskih  bankirjev ,  ki  bi  bili  takoj  pripravljeni  vložiti  potrebnih  20  milijonov  evrov .  A  kaj ,  ko  manjka  podpora  lastnikov .
