 
Razprava  o  predlaganem  dnevnem  redu  z  21.  točkami  se  je  začela  z  zagotovilom  predsednika  zbora  Jožefa  Školča ,  da  bo  sklical  najmanj  še  eno  izredno  sejo ,  na  kateri  naj  bi  obravnavali  predvsem  sveženj  gospodarskih  zakonov  in  prispela  poročila  preiskovalnih  komisij .  Najprej  je  zbor  na  predlog  poslanca  SKD  Ignaca  Polajnarja  z  dnevnega  reda  umaknil  zakon  o  popravi  krivic .  Polajnar  je  želel  dobiti  še  nekaj  časa  za  premislek ,  zato  bo  sklepna  obravnava  tega  zakona  tema  naslednje  seje .  Ne  glede  na  omenjena  Školčeva  zagotovila  je  Ivo  Hvalica  ( SDS )  vztrajal ,  da  je  treba  na  dnevni  red  te  seje  uvrstiti  poročilo  preiskovalne  komisije  o  sumih  zlorab  položaja  pri  poslovanju  Hita .  Hvalica  je  namreč  prepričan ,  da  naslednje  seje  sploh  ne  bo .  Čeprav  so  ga  podprli  Zmago  Jelinčič  ( SNS )  in  Franc  Zagožen  ( SLS )  ter  Jožef  Kopše  ( samostojni  poslanci ) ,  je  večina  ( 23:28 )  zahtevo  zavrnila .  Še  bolj  tesno  ( 18:20 )  je  bilo  pri  glasovanju  o  predlogu  zakona  o  kmetijskih  zemljiščih .  Zakon  sicer  sodi  v  napovedani  vladni  sveženj  gospodarskih  ukrepov ,  toda  ministru  Jožetu  Ostercu  se  je  zdelo  prav ,  da  bi  z  zakonom  po  hitrem  postopku  opravili  že  na  tej  seji .  Ustavno  sodišče  je  namreč  presodilo ,  da  staremu  zakonu  13.  oktobra  poteče  veljavnost ,  in  nastala  bi  pravna  luknja ,  ki  bi  omogočila  popolno  sprostitev  prometa  z  zemljišči .  Kmetijski  minister  je  poslancem  še  povedal ,  da  bi  zamuda  pri  sprejemu  tega  zakona  upočasnila  denacionalizacijo  in  gradnjo  avtocest .  V  omenjenem  vladnem  svežnju  je  tudi  zakon ,  s  katerim  bi  država  jamčila  za  posojilo  Mednarodne  banke  za  razvoj  v  višini  75,5  milijona  nemških  mark ,  ki  bi  jih  porabili  za  naložbe  v  gospodarstvu ,  vendar  je  poslanec  Stane  Frim  ( SKD )  vseeno  zahteval ,  da  bi  ga  obravnavali  na  tej  seji .  Neuspešno .  Predsedujoči  Jožef  Školč  je  zaradi  formalnih  razlogov  ( ni  gradiva  in  predloga  sklepov )  zavrnil  tudi  predlog  Marjana  Podobnika  ( SLS ) ,  da  bi  skušali  v  parlamentu  pojasniti  sumljiva  pogajanja  s  Hrvaško  o  krški  jedrski  elektrarni .  Podobniku  se  namreč  zdi ,  da  pri  tem  ne  upoštevajo  sprejetih  pogajalskih  izhodišč ,  poleg  tega  naj  bi  pri  teh  pogovorih  sodelovali  podjetniki ,  ki  za  pogajanja  sploh  nimajo  ustreznih  državnih  pooblastil .

Navpično :  5  I ( rene )  E ( pple ) .
