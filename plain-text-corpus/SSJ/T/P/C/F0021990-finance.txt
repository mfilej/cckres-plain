 
Pri  njihovih  ljubljanskih  tekmecih  ni  tako .  Tuji  delničarji  niso  pripomogli  k  hitrejši  rasti  tržnih  deležev .  Še  več .  Niso  mogli  preprečiti  niti  mučnih  in  dolgotrajnih  menjav  predsednikov  uprav ,  ki  so  obema  družbama  vzele  mnogo  energije  in  časa .  Pri  tem  mislimo  na  zamenjavo  Andra  Ocvirka  z  Metodom  Dragonjo  v  Leku  in  na  zamenjavo  Ivana  Nerada  s  Cvetko  Selšek  v  SKB  banki .  Medtem  ko  so  v  slovenskih  družbah  žagali  direktorje  in  se  ukvarjali  sami  s  seboj ,  sta  hrvaški  podjetji  zoreli .  In  zato  imamo  danes  takšno  razmerje  moči :  Pliva  je  najmočnejši  farmacevt  na  območju  nekdanje  SFRJ ,  Zagrebačka  banka  pa  postaja  najpomembnejša  banka  v  regiji .  In  ne  samo  to .  Zagreb  postaja  mednarodno  pomembno  središče  farmacevtske  industrije  in  obenem  tudi  finančno  središče  zahodnega  dela  nekdanje  SFRJ .  Zagreb  torej  postaja  tisto ,  kar  si  je  Ljubljana  vedno  želela  postati ,  pa  nikoli  ni  zbrala  dovolj  poguma ,  da  bi  to  izpeljala .  In  je  najbrž  zamudila  vlak ,  ki  ga  morebiti  ne  bo  mogla  ujeti  nikoli  več .
