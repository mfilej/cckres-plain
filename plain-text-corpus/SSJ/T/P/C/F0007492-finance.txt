 
vita.cajnko @ finance - on.net

Ženske  ministrice  si  torej  ne  zaslužijo  obrambe .  Če  jih  Drnovšek  žali ,  pa  naj  jih .  Pomudimo  se  rajši  pri  drugem  delu  prej  navedene  Drnovškove  trditve :  da  so  namreč  ( moške )  vlade  v  teh  desetih  letih  tranzicijo  bolj  ali  manj  dokončale .  Tranzicija  naj  bi  bila ,  si  predstavljam ,  prehod  iz  državno  ( oziroma  celo  s  strani  ene  same  stranke )  upravljanega  gospodarskega  in  družbenega  sistema  v  demokratično  družbo ,  v  kateri  delujejo  tržne  zakonitosti .  Spustimo  že  omenjeni  primer  tržne  naravnanosti ,  ki  smo  ga  izkusili  v  primeru  Kota .  Poglejmo ,  kako  daleč  smo  sicer .  Privatizacija  ( če  to  pomeni  prehod  iz  državnega  v  zasebno  lastništvo  in  nima  pri  nas  kakšnega  bolj  izvirnega  pomena )  je  približno  na  polovici .  Trg  kapitala  je  od  začetne  neobrzdane  stopnje ,  ko  so  ga  obvladovali  Dadasi  in  njegove  izpeljanke ,  napredoval  do  stopnje ,  ko  na  njem  vlada  skrbno  programirano  mrtvilo .  O  stopnji  davčne  reforme  si  ne  bi  upala  govoriti  v  deležih  ali  odstotkih ,  ampak  končana  prav  gotovo  še  ni ,  saj  najnovejša  koalicijska  pogodba  na  dolgo  in  široko  napoveduje  davčne  spremembe ,  med  drugim  tudi  spremembe  ključnih  zakonov ,  kot  sta  dohodninski  in  tisti  o  davku  na  dobiček .  Lahko  tudi  dvomimo ,  da  smo  že  dokončno  dosegli  blaženo  stanje ,  ki  se  mu  reče  pravna  država .  Spomnimo  se  samo  na  primere ,  ko  davkarija  ali  pa  kar  vlada  s  svojimi  razlagami  " dopolnjuje "  zakone .  Ali  pa  na  to ,  kako  kakšno  podjetje  dobi  tožbo  proti  državi  na  vseh  instancah ,  potem  pa  vlada  sklep  sodišča  ignorira ,  ker  se  ji  pač  zdi ,  da  podjetje  tega  denarja  ne  potrebuje .  Osebno  mi  je  sicer  zoprno  pomisliti ,  da  bo  Geoplin  zaradi  nekega  več  let  starega  vladnega  kiksa  dobil  pet  milijard  davkoplačevalskega  denarja  -  ampak  stvari  se  vendar  ne  rešujejo  tako ,  da  se  kar  ignorirajo .  In  če  sklepi  sodišč  nič  ne  veljajo ,  lahko  sodišča  kar  zapremo .  Posebej  velik  preizkus  pravne  države  bo  to ,  kar  se  bo  zgodilo  z  letošnjimi  korupcijskimi  aferami .  Njihovo  odkritje  je  bilo  plod  še  v  " njegovem "  času  začetega  policijskega  dela ,  pravi  Drnovšek ;  res  pa  je ,  da  so  prišle  na  dan  v  času  neke  druge  vlade  ali  vsaj  medvladja .  Zelo  zoprn  okus  bo  ostal ,  če  jih  bodo  na  koncu  pometli  pod  preprogo .
