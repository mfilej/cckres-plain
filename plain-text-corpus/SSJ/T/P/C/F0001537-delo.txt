 
Dejan  Vodovnik

O  Ohridu  je  makedonski  arheolog  Pasko  Kuzman  zapisal :  » To  je  večno  mesto ,  staro  že  2400  let ,  ki  povezuje  zgodovino  z  novimi  časi . «  Dosedanje  raziskave  kažejo ,  da  ima  burno  preteklost .  Po  svoje  predstavlja  celotno  duhovno  zgodovino  Makedonije  in  širšega  območja .  O  tem  najbolje  pričajo  arheološka  najdišča .  V  vsej  Makedoniji  jih  je  okrog  pet  tisoč ,  samo  v  Ohridu  in  okolici  pa  260 .  Preteklost ,  zlasti  antično  dobo  Ohrida ,  ki  se  je  nekoč  imenoval  Lushnidos ,  tj.  Mesto  svetlobe ,  sta  opisala  Sokrat  in  Herodot .  S  tem  časom  je  povezana  večina  arheološkega  gradiva ,  največ  pa  ga  priča  o  vladavini  Filipa  II .  Makedonskega  in  o  njem  kot  človeku .  Iz  tega  obdobja  izhajajo  grobovi  in  razni  predmeti ,  ki  so  jih  našli  v  njih ,  najbolj  zanimivo  pa  je  antično  gledališče ,  seveda  s  kamnitimi  sedeži ,  veliko  približno  4000  kvadratnih  metrov .
