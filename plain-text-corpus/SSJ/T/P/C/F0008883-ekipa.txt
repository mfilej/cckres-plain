 
AD  1 )  Ob  prvem  srečanju  z  otrokom  se  ne  smemo  nadejati ,  da  bomo  iz  vsakega  posameznika  lahko  ustvarili  velikega  šampiona  ali  morda  olimpijskega  prvaka ,  pa  tudi  če  ima  določen  otrok  še  tako  » velike «  telesne - tehnične  predispozicije .  Osnovna  naloga  trenerja  je ,  da  otroka  na  najboljši  možen  način  nauči  osnovnih  odbojkarskih  prvin ,  kot  so  podaja ,  napad ,  blok  spodnji  odboj  itd.  Ker  je  odbojka  športna  zvrst  ( edina  na  svetu ) ,  kjer  žoga  ne  sme  pasti  na  tla ,  je  to  prva  ovira ,  pred  katero  se  znajde  otrok ,  ki  na  samem  začetku  še  ni  sposoben  “ obvladovati ”  žoge .  Z  vsakodnevnim  treningom  so  povezane  tudi  motorične  sposobnosti  skupine  in  posameznikov ,  ki  jo  treniramo .  In  ravno  iz  tega  vidika  je  pomembno ,  da  se  tehnična  in  telesna  plat  treniranja  dopolnjujeta .  Nepisano  pravilo  pravi ,  da  v  primeru  hitre  tehnične  rasti  lahko  pridemo  do  problema ,  če  naši  odbojkarji  zaradi  telesnih  pomanjkljivosti  ne  bodo  sposobni  opraviti  določenih  tehničnih  nalog . 
