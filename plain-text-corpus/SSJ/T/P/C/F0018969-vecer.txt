 
Rekel  je ,  da  je  vesel  te  povezave ,  da  so  rezultati  športnikov  promocija  Slovenije ,  pri  zagotavljanju  denarja  pa  so  mnogi  drugačnega  mnenja .  Omejil  se  bo  na  svoje  projekte ,  ki  bodo  šli  naprej .  Kam ?  Veliko  je  še  osemtisočakov ,  ki  niso  bili  korektno  presmučani ,  Slovenci  pa  bodo  poskušali  dati  zametke  smučanja  tudi  Nepalu .  Pravi ,  da  so  uspehi  športnikov  boljša  promocija  Slovenije  kot  hektolitri  vina  po  slovenskih  hišah .  Na  novinarsko  vprašanje ,  ali  se  bo  res  lotil  velikega  projekta  presmučati  najvišje  vrhove  vseh  kontinentov ,  pa  je  odgovoril ,  da  ta  možnost  obstaja ,  saj  je  dokazal ,  da  ima  znanje ,  ki  ga  je  treba  pravilno  izkoristiti .  Rekel ,  je  da  velja  za  Slovenijo  nasploh ,  če  bomo  verjeli ,  bomo  uspeli ,  če  pa  bomo  mlačni ,  pa  iz  vsega  skupaj  ne  bo  nič .

Bilo  je  mišljeno  kot  šala ,  a  se  je  mnogim  zdelo  resno  ( in  nevarno  za  alpsko  smučanje ) :  petkovo  tradicionalno  predstavitev  alpskih  reprezentanc  pred  novo  sezono  so  začeli  po  obrnjenem  abecednem  redu ,  tako  da  je  bil  šef  avstrijske  ekipe  Hans  Pumm  na  vrsti  zadnji .  Da  ne  bo  kar  takoj  dejal ,  da  bodo  Avstrijci  pobrali  vse  kolajne  na  svetovnem  prvenstvu  v  St.  Antonu ,  ki  bo  na  sporedu  februarja  prihodnje  leto  in  bo  nesporno  vrhunec  sezone ,  je  pojasnil  eden  vodilnih  pri  Mednarodni  smučarski  zvezi  ( Fis ) .  A  šala  ni  bila  daleč  od  resnice  -  Avstrijci  so  v  zadnjih  letih  nedvomno  postali  vladarji  belih  strmin .  Dosežek  preostalih  reprezentanc  se  meri  le  še  po  tem ,  koliko  mest  na  stopničkah  za  zmagovalce  so  odščipnili  Avstrijcem .  Toliko  bolj  paradoksalno  je  bilo  slišati ,  da  se  povečuje  število  držav ,  ki  so  včlanjene  v  Fis  -  101.  članica  te  organizacije  je  pred  dnevi  postala  država  Trinidad  in  Tobago .
