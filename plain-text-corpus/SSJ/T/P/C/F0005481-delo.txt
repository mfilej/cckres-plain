 
Meja  med  športno  in  sproščeno  modo  ni  bila  še  nikoli  tako  zabrisana .  Pod  moški  suknjič  ali  žensko  jakno  se  nosijo  tanke  pletenine  v  obliki  trenirke ,  ki  imajo  celo  kapuco .  Hlače  so  polne  prerezov  in  zadrg ,  ki  smo  jih  vajeni  pri  kombinezonih .  Kavbojke  imajo  ergonomsko  izoblikovana  kolena ,  kot  da  bi  bile  smučarske  hlače .  Celo  moške  obleke  ali  ženski  kostimi  izgubljajo  okrasne  elemente  žepnih  poklopcev ;  namesto  njih  se  kot  okrasek  uporabljajo  zadrge ,  ki  dajejo  prej  funkcionalen  kot  eleganten  videz .
