 
Razpoložena  Derepaskova ,  ena  od  največjih  dolžnic  s  prve  tekme ,  je  v  začetku  drugega  polčasa  s  tremi  zadetki  najavila ,  da  Portugalke  odhod  na  svetovno  prvenstvo  lahko  le  sanjajo ,  saj  je  bilo  v  34.  minuti ,  ko  je  v  polno  zadela  Ciora ,  že  19:12  za  slovensko  izbrano  vrsto .  V  podobnem  slogu  so  kapetanka  Anja  Frešer  in  soigralke  igrale  večji  del  drugega  polčasa  in  v  51.  minuti  je  bilo  28:17  v  korist  slovenske  reprezentance .  Beguš  je  dal  priložnost  tudi  mlajšim  igralkam ,  ki  se  na  spremenjeno  obrambo  portugalske  ekipe  niso  najbolje  znašle ,  vendar  z  nekaterimi  akcijami  najavile ,  da  bi  lahko  v  prihodnjih  letih ,  a  le  z  veliko  dela  in  odrekanj ,  zamenjale  dosedanje  nosilke  igre .  Do  konca  tekme  je  gostjam  sicer  uspelo  nekoliko  ublažiti  poraz .  Slovenija  se  je  tako  po  Italiji  in  Hrvaški  še  tretjič  zapored  uvrstila  na  SP ,  ki  bo  že  njeno  peto ,  saj  so  leta  1997  igrale  tudi  v  Nemčiji . 
