 
V  prilogi  Znanost  je  26.  januarja  letos  izšel  članek  dr.  Zlate  Remškar  ( s  Kliničnega  oddelka  za  pljučne  bolezni  in  alergijo  Golnik )  o  azbestu  v  Sloveniji  in  o  prepoznem  ukrepanju .  Res  je ,  vsaj  ob  koncu  60.  let  prejšnjega  stoletja  so  bili  splošno  znani  škodljivi  učinki  azbesta  na  zdravje  izpostavljenih ;  znani  so  bili  vsaj  tistim ,  ki  so  poznali  in  upoštevali  rezultate  mednarodnih  znanstvenih  raziskav .  Seveda  je  to  nedvoumno  znanje  pri  nas  marsikdaj  naletelo  vsaj  na  omalovaževanje ,  če  ne  celo  na  trditve ,  da  ni  še  nič  dokončno  dokazanega  ( kaj  pa  je  v  znanosti  sploh  lahko  » dokončno «  dokazano ? )  in  preverjenega  » v  naših  razmerah « ,  da  kritizirajo  le  od  prakse  odmaknjeni  znanstveniki  ter  ovirajo  splošen  napredek  in  še  posebno  napredek  gospodarstva  in  odpiranje  novih  delovnih  mest .  In  za  smešenje  oviralcev  » napredka «  je  ob  taki  priložnosti  neredko  navrženo ,  da  so  se  ljudje  sprva  grozno  bali  celo  vlaka ,  strešniki ,  vodovodne  cevi ,  zavorne  obloge  in  azbestna  izolacija  vagonov  pa  so  v  primerjavi  z  njim  prava  malenkost .
