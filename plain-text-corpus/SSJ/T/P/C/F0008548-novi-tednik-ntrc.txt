 
Spet  se  je  celjska  rokometna  publika  s  Florjani  na  čelu  izkazala  za  vzorčno .  Hala  Colobegs ,  kot  so  Golovec  poimenovali  Španci ,  je  bila  nabita  že  veliko  pred  tekmo .  Milan  Pečovnik - Pidži  s  prijatelji  močno  zaziba  prisotne ,  ki  so  tik  pred  začetkom  tekme  ponovno  odpeli  slovensko  himno .  Gostje ,  ki  jih  je  uprava  celjskega  kluba  že  dan  prej  toplo  sprejela ,  so  nenehno  ponavljali ,  da  kaj  takega  v  svojem  življenju  še  niso  doživeli .  Tako  športnega  ambienta  in  toliko  sodelovanja  z  nasprotnim  klubom  res  ne  vidimo  nikjer .  Še  zabava  pred  začetkom  -  standardno  valovanje  3  tisoč  glave  množice ,  ki  nato  z  gromkim  aplavzom  pozdravi  skifista  Iztoka  Čopa ,  trenutek  za  tem  s  prav  tolikšno  jakostjo  izžvižga  celjskega  župana .

Takoj  po  začetnem  pisku  je  celjski  brzovlak  odpeljal  ( v  prvih  petih  minutah  in  pol  se  je  vsak  napad  končal  z  golom )  in  na  prvo  postajo  prispel ,  ko  so  Španci  bili  šele  na  pol  poti  -  20:10 .  Nato  zmeda .  Na  semaforju  se  izpiše  21:10 .  Nihče  temu  ne  namenja  preveč  pozornosti ,  razlika  je  prevelika  in  + 1  se  vleče  do  konca  tekme .  V  statistiki  tekme  je  rezultat  pravilen ,  toda  neprevidni  » nasedejo « . 

Žreb  na  Dunaju  je  bil  poln  presenečenj  ter  seveda  predhodnih  želja  in  kombinacij .  Celjanov  ni  nihče  želel  za  nasprotnika ,  delno  morda  le  hrvaški  prvak ,  kar  je  dal  vedeti  že  po  tekmi  v  Zagrebu .  Večina  bi  hotela  igrati  z  nemškim  Lemgom .  Naključje  pa  je  hotelo ,  da  je  polfinalne  pare  izvlekel  šofer  celjskega  kombija  Milan  Petrovič .  Najprej  se  je  na  tabli  znašel  par  Barcelona - Lemgo ,  nato  pa  se  je  pojavilo  ime  Badel  Zagreb ,  kar  je  pomenilo ,  da  bo  prva  tekma  21.  marca  v  zagrebški  Ledeni  dvorani ,  druga  pa  teden  dni  kasneje  v  Golovcu .  Celjski  tabor  je  ocenil ,  da  so  pivovarji  prav  zato  v  rahli  prednosti ,  kar  pa  bo  potrebno  še  dokazati .  Vloge  so  letos  zamenjane ,  stvari  se  morajo  postaviti  na  svoje  mesto ,  preveč  slabih  izkušenj  s  sosednjimi  rivali  je  že  bilo .  Štab  dvakratnih  evropskih  prvakov  je  o  napredovanju  v  finale  menil ,  da  bo  odločala  dnevna  motivacija .  Protesta  švicarskih  prvakov  zaradi  sramotne  četrtfinalne  tekme  in  sojenja  v  Winterthurju  na  sedežu  EHF  niso  upoštevali .  So  pa  obljubili ,  da  bodo  izgrednike  kaznovali .  Ta  zgodba  je  v  Celju  že  predobro  znana …
