 
Na  prvi  pogled  so  težave  resne  in  celo  nepremostljive .  A  če  bi  se  kljub  vsemu  na  tej  stopnji  odločili  prav  in  dobro  utemeljili  svoj  izdelek ,  se  naslednja  past  skriva  v  javni  razpravi .  Dokler  smo  še  pred  vrati  Evrope ,  je  ta  omejena  na  našo  majhno  državo ,  kjer  bo  vsak  zainteresiran  lahko  dodajal  pripombe  in  protestiral  proti  predlogu .  Ko  bomo  stopili  skozi  vrata  v  evropsko  areno ,  se  bo  število  kritičnih  oči ,  ki  bodo  opazovale  našo  potico ,  postoterilo .  Naivni  bodo  prisegali  na  slovenski  čut  za  kolektivnost ,  ko  domoljubi  stopimo  skupaj  v  prid  slovenskega  simbola ,  pozabili  pa  bodo  na  prirojeno  zavist ,  ki  nam  Slovencem  čez  vse  leto  ogreva  domove .  Past  je  skrita  v  posledici  registracije .  Ko  živilo  dobi  certifikat ,  je  tako  rekoč  last  tistega ,  ki  ga  je  predlagal  v  registracijo .  Vsak ,  ki  bi  želel  speči  potico  s  certifikatom  in  jo  nato  prodajati  pod  tem  imenom ,  bi  se  moral  za  to  registrirati .  Vsaj  enkrat  na  leto  bi  ga  obiskala  posebna  komisija  in  preverila ,  ali  se  drži  predpisane  recepture ,  goljufe  in  skrivače  pa  bi  doletela  zaslužena  kazen .  In  če  bi  se  kljub  črnogledosti  vse  izteklo  dobro ,  ostane  še  ena  prepreka .  Vse  skupaj  ni  brezplačno .  Država  res  pobere  samo  nekaj  taks ,  velik  zalogaj  pa  je  lahko  elaborat ,  ki  mora  biti  strokovnejši  od  seminarske  naloge .  In  bog  ne  daj ,  da  se  v  to  vplete  še  kakšen  laboratorij .  Če  bo  torej  pravega  človeka  na  pravem  mestu  in  v  pravem  trenutku  prešinilo  » kaj  je  res  treba  takšnega  truda  in  denarja « ,  bo  potica  ostala  v  naših  srcih  kot  lep  spomin .
