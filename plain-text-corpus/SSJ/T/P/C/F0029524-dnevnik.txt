 
Na  okrožnem  sodišču  v  Celju  so  včeraj  slutili ,  da  bo  velika  družina  Tiganj  sovražno  naperjena  proti  obtoženemu  Niku  Hrovatu ,  zato  so  poklicali  osem  policistov ,  ki  so  z  varnostniki  skrbeli  za  varnost .  Poleg  Denisovih  staršev  so  namreč  na  sodišče  prišli  tudi  njegovi  strici ,  bratranci  in  sestrične ,  ki  so  že  ob  pogledu  na  Hrovata  živčno  vile  prste  in  grozile ,  da  bi  ga  najraje  z  lastnimi  rokami  ubile .  Mati  umorjenega  mladeniča  pa  ni  mogla  verjeti ,  da  si  je  obtoženi  upal  priti  na  obravnavo  v  črnem  usnjenem  jopiču ,  ki  ga  je  nekoč  v  Nemčiji  kupila  za  sina .  Sram  ga  bodi .  Takoj  naj  sleče  jakno .  Ni  njegova .  Denisova  je ,  je  dejala  in  obtoženega  prebadala  s  sovražnimi  pogledi .  Sploh  ni  hotela  slišati ,  da  naj  bi  Denis  jopič  že  pred  meseci  prodal  Hrovatu  za  zavojček  marihuane .

Obtoženi  Niko  Hrovat

Postopne  izboljšave  pa  so  tudi  dvovaljni  bokser  povsem  civilizirale ,  kar  dokazuje  novi  R  1200  GS.  Grob  zvok  in  nesposobnost  vrtenja  v  visoke  vrtljaje ,  opažena  pri  predhodniku ,  so  tehniki  odpravili .  Novi  1,2 - litrski  dvovaljni  bokser  z  98  konjskimi  močmi  namreč  zmore  hitro  vrtenje  tudi  prek  meje  7500  vrtljajev  v  minuti ,  tresljajev  je  manj ,  žal  tudi  odzivnosti  v  območju  do  2500  vrtljajev .  Razveseljiv  je  tudi  tišji  menjalnik ,  precej  manjša  teža  motocikla  ( le  199  kilogramov )  in  še  veliko  podrobnosti  novega  bavarca .  Ta  je  obdržal  potovalni  značaj ,  pridobil  pa  je  tudi  nekaj  športnosti  in  okretnosti .  Skoraj  v  celoti  nov  motocikel  vsaj  v  osnovi  ohranja  zasnovo  predhodnika  s  širokim  krmilom  in  posodo  za  gorivo ,  nekoliko  naprej  nagnjenim  položajem  voznika ,  kardanom  za  prenos  moči  na  zadnje  kolo ,  prednjimi  vilicami  telelever ,  ki  kolo  le  vodijo ,  blaži  pa  ga  sredinsko  postavljen  blažilnik .  Oblika  ni  ravno  lepa ,  a  brez  dvoma  prepoznavna .  Novi  so  tudi  merilniki  z  dobro  preglednostjo ,  kar  velja  tudi  za  stikala .  Vse  te  spremembe  je  moč  občutiti  predvsem  zaradi  lahkotnejše  vožnje .  Kardan  je  manj  grob ,  menjalnik  hiter  in  celo  tih .  Agregat  pa  je  zdaj  športno  razpoložen  in  brez  težav  dosega  hitrosti  tudi  več  kot  200  kilometrov  na  uro .  Hkrati  ostaja  varčen  s  porabo  med  slabimi  petimi  in  osmimi  litri  goriva  na  100  kilometrov .
