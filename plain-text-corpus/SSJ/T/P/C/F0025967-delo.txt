 
Predel  multipleksa  se  loči  od  drugih  predelov  po  tem ,  da  so  od  tedaj  naprej  vse  stene  pobarvane  na  črno .  Območju  balkonskega  preddverja  sledi  območje  prav  tako  črnih  ozkih  hodnikov  z  razstavljenimi  vrečami  smeti ,  kjer  potem  nekje  vstopiš  v  prostorsko  zelo  varčno ,  utesnjeno  dvorano  s  prav  takšnimi  črnimi  stenami .  Ali  je  tamkajšnja  kino  dvorana  nekakšen  zelo  sodoben  koncept  multifunkcionalnega  prostora ,  ki  ga  ne  razumem ,  se  sprašujem ,  ko  soseda  na  moji  desni  slastno  gloda  piščančje  bedro  in  pomfri ,  medtem  ko  se  vrtijo  predfilmi .  Kot  opazim ,  seveda  ona  ni  edina .  Bil  sem  pred  dilemo ,  ali  sedeti  cel  film  v  jakni  ali  pa  bo  smrdel  še  pulover .  Dvorana  je  imela  samo  en  vhod ,  ki  je  bil  obenem  tudi  izhod .  Po  filmu  sledi  isti  ozek  črn  hodnik ,  ki  te  s  puščicami  usmerja  proti  že  omenjenemu  preddverju .  Sledi  veličasten  spust  proti  beznici  centralne  hale ,  nato  uličice  z  lokali  in  izhod .
