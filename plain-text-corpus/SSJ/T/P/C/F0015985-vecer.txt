 
Na  Laponskem ,  v  polarnem  krogu ,  je  zima  pravljična  in  poletje  prav  tako .  Pozimi  so  skoraj  vsa  jezera  od  natančno  187.888  ( po  zadnjem  štetju )  pod  ledom ;  čez  njih  so  speljane  proge  za  motorne  sani .  V  finski  gozdni  " puščavi "  niso  redke  vprege  huskyjev  s  sanmi .  Psi  ob  tem  kar  tulijo  od  veselja .  Nič  čudnega  ni ,  če  je  na  Laponskem  v  zimskem  času  skoraj  milijonov  nočitev ;  četrtina  je  tujih .  Poleti  jih  je  za  polovico  manj ,  čeprav  je ,  pravi  Paulus  Magga  iz  Kiiloselke ,  ki  se  za  turiste  obleče  v  laponsko  narodno  nošo ,  " čas  najdaljše  svetlobe  prijazno  obdobje  za  dolge  sprehode  v  naravi ,  na  primer  do  zlatokopov  v  okolici  turističnega  centra  Saariselka " .  Ta  kraj  je  najsevernejše  turistično  središče  v  Evropski  uniji .  In  obvezno  je ,  da  turisti  po  užitkih  v  neokrnjeni  arktični  naravi ,  na  primer  po  teku  na  smučeh ,  zlasti  če  je  temperatura  zelo  nizka ,  globoko  pod  lediščem ,  ob  tlečem  ognju  v  laponski  domačiji  iz  lesa  sedejo  h  kavi  ali  čaju  ali  se  sprostijo  v  finski  " črni "  dimni  savni .  Pika  na  i  je  večerni  nastop  folklornih  pevk  Tuuni  in  Ursule  Länsman  Angelov .  In  Laponska  pravzaprav  ni  daleč .  ( mer )

Prav  predlog  zakona ,  ki  ga  ponuja  vlada ,  skuša  rešiti  težave ,  ki  jih  je  povzročil  zakon  iz  leta  1992 .  Ta  namreč  določa  osnovo  za  odmero  dodatka  k  pokojnini  samo  tistim ,  ki  so  si  pridobili  pravico  do  pokojnine  v  kateri  od  republik  nekdanje  SFRJ  v  obdobju  do  denarne  osamosvojitve  Slovenije ,  8.  oktobra  1991 .  Pri  njih  se  dodatek  k  pokojnini  odmeri  od  osnove  v  znesku  pokojnine ,  ki  mu  je  pripadala  septembra  1999 ,  in  se  nato  preračuna  v  slovenske  tolarje  v  razmerju  1 :  1.  Kakšna  pa  bi  bila  osnova  za  tiste  upravičence ,  ki  so  si  pridobili  pravico  do  pokojnine  po  8.  oktobru  1991 ,  v  zakonu  ni  opredeljeno .  Zavod  za  pokojninsko  in  invalidsko  zavarovanje  ( ZPIZ )  je  kljub  zakonski  luknji  tem  upravičencem  določil  osnovo  za  odmero  dodatka ,  in  sicer  v  višini  najnižje  pokojninske  osnove .  Ustavno  sodišče  je  to  zakonsko  luknjo  opazilo  že  pred  dvema  letoma  in  državni  zbor  takrat  zadolžilo ,  da  neustavnost  odpravi  v  šestih  mesecih .  Ta  še  ni  bila  odpravljena ,  je  pa  v  postopku  že  omenjeni  predlog  zakona ,  ki  bo  samo  pravno  uredil ,  kar  Zpiz  že  izvaja  v  praksi .  Na  predlog  zakona  pa  letijo  očitki ,  da  postavlja  upravičence  do  pokojnine  po  8.  oktobru  1991  v  neenakopraven  položaj ,  saj  dobijo  v  primerjavi  s  tistimi ,  ki  so  uveljavili  pravico  do  pokojnine  pred  tem  datumom ,  nižje  pokojnine .
