 
Kot  » cukrček «  v  občudovanju  vojaške  doktrine  ZDA  zapišimo ,  da  je  bila  v  dokaz  vojaškega  svetovljanstva  k  doktorski  disertaciji  nekdanjega  načelnika  generalštaba  Slovenske  vojske  Iztoka  Podbregarja  ( doktoriral  je  na  Fakulteti  za  organizacijske  vede  v  Kranju )  pripeta  dovolilnica  za  enkraten  obisk  Pentagona  v  Washingtonu .  Trenutno  je  v  Sloveniji  mnogo  bolj  v  modi ,  da  otroci  iz  premožnejših  družin  obiščejo  Disneyland  na  Floridi .  Tudi  otroci  hranijo  vstopnice  kot  znak  disneylandske  disertacije .

Ne  gre  pozabiti ,  da  je  bil  dr.  France  Arhar  v  prvi  polovici  devetdesetih  let  idejni  oče  zakona  o  ustanovitvi  Nove  Ljubljanske  banke ,  ki  se  je  » odpovedala «  vsem  obveznostim  do  nekdanje  Ljubljanske  banke  in  tako  navidezno  rešila  vprašanje  neslovenskih  varčevalcev .  Njegova  » dobronamernost «  se  bo  kmalu  izkazala  pred  evropskim  sodiščem  ( razglasilo  se  je  pristojno  za  obravnavo  spora  med  LB  in  tujimi  varčevalci ) ,  dr.  Arhar  pa  bi  rad  postal  celo  vodja  slovenske  pogajalske  skupine  o  nasledstvu  nekdanje  države .  Ali  ne  bi  veljalo  za  moža  odločitve  v  suksecijskih  pogovorih  imenovati  novega  ministra  za  evropske  zadeve  Milana  Martina  Cvikla ,  da  ne  bi  avstrijski  bankirji  sanjali ,  kako  bodo  oni  razpolagali  s  slovenskim  denarjem  iz  nasledstva ?
