 
OSILNICA  -  Denar  za  ureditev  kanalizacije  in  čistilne  naprave  za  Sela  in  Osilnico  je  prispel  v  decembru  in  z  deli  so  takoj  začeli ,  a  jih  je  začasno  zavrl  sneg .  Ta  dela  je  potrebno  nujno  opraviti ,  ker  to  zahteva  sanitarna  inšpekcija .  Osilnica  je  sicer  imela  čistilno  napravo  v  obratu  LIV ,  vendar  ni  delovala . 

OTOČEC  -  V  teniškem  centru  na  Otočcu  so  pripravili  1.  teniški  turnir  dvojic ,  ki  se  bodo  na  šestih  turnirjih  po  računalniški  lestvici  potegovali  za  zaključni  turnir  najboljših ,  ki  bo  aprila  na  Otočcu  in  kjer  se  bo  za  naslov  oziroma  za  nagrado  2.000  DEM  pomerilo  32  najboljših  tenisačev .  Na  1.  turnirju  je  zmagala  dvojica  Z.  Lavrič  -  Kralj  ( N.  m. )  2.  par  Stibilj  -  Grandovec  ( Trebnje ) ,  3.  par  Hočevar  -  Radakovič  ( N.  m. ) .  Naslednji  turnir  bo  v  soboto ,  20.  januarja ,  kjer  organizator  pričakuje  še  večjo  udeležbo .

MAJA  SLEMENŠEK ,  študentka  z  Blance :  " Če  bo  to  leto  vsaj  tako ,  kot  je  bilo  preteklo ,  bom  lahko  kar  zadovoljna .  Letos  želim  vsem  ljudem  zdravja  in  miru ,  da  bi  se  malo  spametovali  in  ne  bi  delali  jedrskih  poskusov ,  se  pobijali  ( tudi  v  prometnih  nesrečah )  ter  se  uničevali  s  pretiranim  uživanjem  alkohola  in  z  mamili .  Naj  mine  leto  1996  v  sreči  in  razumevanju  med  ljudmi ! "

Petek ,  19.  januarja  -  Marij

Dva  pomembna  dogodka  sta  usodno  vplivala  na  obisk  na  straških  voliščih .  Že  dolgo  je  znano  in  običajno ,  da  ljudje  napolnijo  volišča  po  končani  nedeljski  maši ,  najpogosteje  deseti .  Druga  navada  je  sodobnejšega  izvora  in  je  tesno  povezana  s  televizijo  in  športom .  Stražani  so  se  drugič  usuli  iz  svojih  hiš ,  da  bi  izrekli  svojo  voljo ,  po  končanih  prenosih  smučarskih  tekmovanj .  Še  sreča ,  da  so  bili  slovenski  fantje  in  dekleta  tisto  nedeljo  tako  uspešni .  Veselje  nad  njihovimi  rezultati  je  gotovo  vsaj  za  odstotek  povečalo  število  tistih ,  ki  so  obkrožili  ZA .  To  pa  je  bilo  za  straški  referendum  že  usodno .

Pred  šestimi  leti  se  je  pojavila  ena  prvih  jat  pri  Kronovem ,  kjer  je  v  Krki  tudi  največ  rib .  Bilo  jih  je  le  okrog  30 ,  danes  šteje  jata  že  prek  400  kormoranov  in  obvladuje  območje  od  Žužemberka  do  Brežic .  V  Krki  se  očitno  dobro  počutijo ,  saj  je  ta  reka  med  vsemi  slovenskimi  rekami  z  ribami  najbogatejša .  Ribiška  družina ,  ki  vsako  leto  v  ribji  zarod  vloži  veliko  denarja ,  je  pred  resnim  vprašanjem ,  kdo  bo  povrnil  škodo ,  ki  jo  povzročajo  " ribiški  konkurenti " .

Naravovarstvena  evropska  listina  prepoveduje  celo  vznemirjanje  kormoranov .  Ta  črna  ptica  je  po  uradnem  listu  iz  leta  1993  zaščitena  tudi  v  Sloveniji .  Zaenkrat  ribiči  lahko  le  nemo  opazujejo  in  fotografirajo  škodo .  Ribogojnice  je  mogoče  zaščititi  z  mrežo ,  kar  tudi  nekaj  stane ,  Krka  pa  ostaja  kormoranom  povsem  odprto  lovišče .  " Na  istem  seznamu ,  kjer  stoji  zapisano ,  da  je  kormoran  zaščitena  ptica ,  je  tudi  50  rib ,  ki  jih  ima  kormoran  za  malico , "  je  menil  o  nelogičnosti  zakona  tajnik  Plut .

MANEKENSKI  TEČAJ  -  V  ponedeljek ,  3.  februarja ,  se  bo  v  prostorih  novomeške  OŠ  Grm  začel  manekenski  tečaj  za  starostne  skupine  od  predšolskih  otrok  do  deklet  in  fantov  nad  14  let  starosti .  Tečaj  prireja  Reklam  studio  iz  Novega  mesta ,  ki  ima  že  10 - letne  izkušnje  s  šolanjem  manekenk  in  fotomodelov  ter  s  prirejanjem  modnih  revij  in  z  reklamnimi  snemanji .  Tečaj  bo  trajal  mesec  in  pol  in  ga  bo  vodila  Vesna  Dolenc  ( na  sliki ) ,  ena  najboljših  in  najbolj  cenjenih  slovenskih  manekenk  in  fotomodelov ,  prva  nosilka  naslova  " kraljica  Slovenije "  in  najbolj  fotogenično  dekle  na  izboru  za  Queen  of  the  World  v  Moskvi .  Po  tem  začetniškem  tečaju  bodo  tudi  nadaljevalni .  Interesenti  se  lahko  za  tečaj  prijavijo  3.  februarja  ob  10.  uri  v  avli  OŠ  Grm . 

Vsebina :  prispevki  znanih  znanstvenikov  ( pretežno  novomeškega  porekla )  s  področja  geografije ,  zgodovine ,  kulture ,  arhitekture ,  gospodarstva  s  poudarkom  na  turizmu ,  komunikacijah ,  telekomunikacijah  in  energetskih  problemov  o  vmestitvi  Novega  mesta  v  slovensko  in  mednarodno  gospodarstvo ,  o  povezovanju  Novega  mesta  s  posameznimi  regijami  Evrope ,  o  ekologiji  in  skrbi  za  zdravo  Novo  mesto  ter  o  Novem  mestu  kot  kulturnem  in  gospodarskem  središču  dolenjske  regije .
