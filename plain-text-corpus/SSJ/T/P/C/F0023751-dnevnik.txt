 
Zbiranje  starin  je  Sadnikarja  tako  prevzelo ,  da  se  je  lotil  celo  izdelovanja  kopij ,  delavnico  je  imel  v  prizidku  hiše  na  dvorišču .  Za  domala  vse  predmete  je  vedel  povedati  kakšno  bolj  ali  manj  verjetno  zgodbo .  Njegov  muzej  je  že  od  začetka  zbujal  precejšnjo  pozornost .  3.  oktobra  1950  je  Zavod  za  zaščito  in  znanstveno  preučevanje  kulturnih  spomenikov  in  prirodnih  znamenitosti  Slovenije  izdal  odločbo  o  " zaščiti  muzejske  zbirke ,  last  Josipa  Nikolaja  Sadnikarja ,  vet.  insp .  v  pok. ,  Kamnik ,  Šutna  št.  21 " .  V  odločbi  je  bilo  zapisano ,  da  predstavlja  muzejska  zbirka ,  znana  pod  imenom  Sadnikarjev  muzej  v  Kamniku ,  kot  celota  lokalni  muzej ,  za  katerega  je  značilna  vsestranost .  Dve  leti  zatem  je  Sadnikar  umrl ,  dediči  pa  so  podpisali  s  spomeniško  službo  dogovor ,  da  ostane  muzejska  zbirka  kot  zasebna  lastnina  v  dosedanjih  prostorih .  In  je  ostala ,  ni  pa  več  tako  obsežna ,  kot  je  bila .  Leta  1961  je  Kamnik  dobil  Mestni  muzej  na  Zapricah ,  zanj  so  leta  1964  odkupili  1468  predmetov  iz  Sadnikarjeve  zbirke .  Del  teh  je  vključen  v  razstavo ,  ki  je  na  ogled  v  kamniškem  mestnem  muzeju .
