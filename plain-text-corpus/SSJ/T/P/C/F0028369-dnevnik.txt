 
Sveže  novice  v  zvezi  s  ceno ,  ki  jo  bomo  plačali  za  vstop  v  Evropsko  unijo ,  so  neizogibna  posledica  dejstva ,  da  smo  v  tej  igri  za  zdaj  med  zadnjimi  mi .  Res  so  še  drugi  v  vrsti .  Danes  v  Evropsko  unijo  denimo  ne  bi  sprejeli  niti  ene  od  nekdanjih  sestrskih  jugoslovanskih  republik ,  kaj  šele  Albanije  ali  Bolgarije .  Komu  mar ,  da  bi  se  Evropa  lahko  razširila  še  čez  Kavzkaz  in  tako  postala  največji  svetovni  trg .  Čakajte !  Ja ,  lahko  se  tolažimo ,  da  so  še  drugi ,  ki  čakajo  v  vrsti ,  toda  za  zdaj  se  bomo  morali  sprijazniti  s  tem ,  da  smo  prav  mi  med  zadnjimi .  Ne  le  časovno .  Tudi  makroekonomski  kazalci  nas  uvrščajo  na  34.  mesto  med  49  državami ,  ki  jih  obravnava  po  štirinajstih  letih  izhajanja  že  uveljavljena  IMD  World  Competitiveness  Yearbook  za  leto  2002 .  Domača  infrastuktura  ter  tehnološki ,  znanstveni  in  človeški  viri  nas  uvrščajo  na  36.  mesto .  Inovativnost ,  dobički  in  ravnanje  zasebnega  sektorja  zadoščajo  za  34.  mesto ,  medtem  ko  se  državna  uprava  lahko  pohvali  s  podporo  razvoju  konkurenčnega  okolja ,  ki  ni  vredna  več  kot  le  za  43.  mesto .  Vsi  skupaj  pa  smo  na  38.  mestu ,  takoj  za  Slovaško  in  pred  Južnoafriško  republiko .
