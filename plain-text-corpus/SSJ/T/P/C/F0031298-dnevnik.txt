 
Nobena  skrivnost  ni  več ,  da  za  Washington  resno  gnezdo  protiameriškega  ekstremizma  v  arabskem  svetu  ni  zgolj  Irak .  Vse  več  Američanov  ima  podobne  predstave  tudi  o  Savdski  Arabiji .  Nekateri  vodilni  ameriški  komentatorji  so  predsedniku  Georgeu  W.  Bushu  kar  odkrito  namignili ,  naj  začne  spreminjati  svojo  politiko  do  te  države .  Med  njimi  je  tudi  vplivni  komentator  New  York  Timesa  William  Safire .  Ameriška  vlada  si  za  zdaj  ne  želi  spreminjati  politike  do  Savdske  Arabije ,  saj  je  ta  država  največja  ameriška  oskrbovalka  z  nafto  in  tudi  drugače  zelo  pomembna  za  stabilnost  na  Arabskem  polotoku  in  trdnost  vseh  tamkajšnjih  konservativnih  režimov .  Toda  savdska  nafta  bi  v  marsičem  izgubila  svoj  pomen ,  če  bodo  Američani  po  odstranitvi  Sadama  Huseina  prevzeli  nadzor  nad  iraško  nafto  in  ko  bodo  še  poglobili  energetsko  sodelovanje  z  Rusijo ,  katere  naftne  zaloge  so  enake  savdskim .  Šele  potem  bi  lahko  Američani  bolj  pritisnili  na  Savdsko  Arabijo .  Marsikdo  je  prepričan ,  da  bi  šele  sprememba  savdskega  režima  prinesla  globlje  spremembe  v  arabsko  politiko .
