 
Če  odmislimo  nogomet ,  pa  seveda  Slovenci  vendarle  živimo  neprimerno  boljše  in  bolj  kvalitetno  življenje .  Albanija  takorekoč  ni  primerljiva ,  predvsem  pa  je  zelo  viden  velik  razkorak  med  novim  in  starim ,  med  bedo  in  znosnim  življenjem ,  med  revščino  in  bogastvom .  Bivanje  v  sodobnem ,  klimatiziranem  hotelu  s  štirimi  zvezdicami  te  spomni  na  zahodne  prestolnice ,  sprehod  po  ulicah  te  vrne  daleč  nazaj  v  težko  obdobje  komunistične  osame .  Berači  in  predvsem  vsiljivi  prodajalci  cigaret  ( največ  je  otrok )  so  na  vsakem  koraku ,  ena  od  dejavnosti  je  tudi  ulična  menjava  denarja  in  to  na  očeh  kar  številnih  policajev .  Med  avtomobili  prevladujejo  mercedesi  -  po  uradni  razlagi ,  ker  so  to  najbolj  trpežni  avtomobili  za  slabe  ceste  in  kolovoze ,  po  neuradni  pa  zato ,  ker  so  ti  avtomobili  glavna  ponudba  tihotapcev .
