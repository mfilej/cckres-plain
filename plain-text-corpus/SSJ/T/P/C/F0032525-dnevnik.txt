 
Zdaj  že  zgodovinski  proces  Roe  proti  Wadeu  se  je  začel  leta  1970 .  Takrat  mlada  in  neporočena  Norma  McCorley  je  zanosila ,  vendar  zaradi  družinskih  in  socialnih  okoliščin  ni  hotela  roditi ,  ker  je  že  imela  nezakonskega  otroka ,  za  katerega  je  skrbel  njen  oče .  Odločila  se  je  za  splav ,  ki  pa  takrat  v  Teksasu  ni  bil  dovoljen .  Ni  pa  imela  denarja ,  da  bi  šla  v  kakšno  sosednjo  zvezno  državo .  Ker  si  je  želela ,  da  bi  splavila  v  strokovnih  rokah ,  je  predlagala  sodišču ,  naj  ji  to  omogoči .  Naletela  je  na  zelo  spretno  odvetnico  Sarah  Waddington ,  ki  je  v  njenem  imenu  vložila  tožbo  proti  teksaškemu  državnemu  tožilcu  Williamu  Wadeu .  Ker  tožnica  ni  želela ,  da  bi  se  izvedelo  za  njeno  ime ,  je  v  sodnem  postopku  nastopala  kot  Jane  Roe ,  zato  se  proces  tudi  imenuje  Roe  proti  Wadeu .
