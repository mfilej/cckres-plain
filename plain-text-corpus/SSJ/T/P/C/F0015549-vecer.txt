 
Predstavnik  izraelskega  premiera  Ariela  Šarona  je  polno  odgovornost  za  napad  takoj  pripisal  palestinskim  oblastem  pod  vodstvom  Jaserja  Arafata  in  poudaril ,  da  bodo  " storilci  plačali  polno  ceno  za  teroristično  dejanje " .  Izraelska  vlada  trdi ,  da  Arafatove  varnostne  sile  neposredno  podpirajo  teroristične  akcije  in  celo  pomagajo  pri  njih .  Nedeljski  napad  je  potrdil  domneve  mnogih ,  da  Jaser  Arafat  nima  popolnega  nadzora  nad  svojimi  ljudmi  in  da  ne  more  obljubiti  in  zagotoviti  nečesa ,  nad  čemer  nima  nadzora .  Izraelski  komentatorji  so  to  izrazili  takoj  potem ,  ko  so  v  javnost  prišle  nasprotujoče  si  ocene  o  sobotnem  srečanju  šefov  izraelskih  in  palestinskih  varnostnih  služb  na  mejnem  prehodu  Erez  med  Gazo  in  Izraelom .  Medtem  ko  je  vlada  premiera  Ariela  Šarona  sporočila ,  da  so  bili  pogovori  " resni  in  pozitivni " ,  so  jih  na  palestinski  strani  označili  kot  povsem  brezplodne ,  češ  da  Izraelci  niso  hoteli  jamčiti ,  da  ne  bo  novih  vdorov  na  palestinska  območja .  Tik  pred  srečanjem  predstavnikov  obeh  strani  so  izraelski  tanki  in  buldožerji  v  soboto  zjutraj  že  tretjič  v  enem  tednu  vdrli  na  območje  Gaze  in  podrli  še  eno  palestinsko  policijsko  postajo .

Po  drugi  strani  se  znamo  pod  krinko  okoljske  ozaveščenosti  še  kako  dobro  postaviti  po  robu  vsem  poskusom  države  za  reševanje  teh  problemov .  Najnovejše  vesti  prihajajo  iz  Kočevja ,  kjer  lokalni  prebivalci  nasprotujejo  celo  skladiščenju  mesno - kostne  moke ,  odpadku ,  ki  so  ga  sicer  še  nedavno ,  predelanega  v  meso  ali  kot  želatino ,  na  veliko  spravljali  v  svoje  želodce .  Država  si  pri  tem  nedvomno  zasluži  kritiko  zaradi  slabega  obveščanja .  Toda  krajani  bodo  vsekakor  " v  resnični  skrbi  za  svoje  okolje "  morali  postati  bolj  kooperativni ,  sicer  se  bomo  kaj  kmalu  zopet  znašli  na  robu  izrednih  razmer ,  ko  bo  potrebno  ukrepati  nemudoma .  Takrat  bo  to  skoraj  zagotovo  tudi  na  škodo  prebivalcev .
