 
shrani  v  shrambo

Delitev  državnih  bank  na  " rdeče "  in  " črne " ,  ki  je  zabavala  Slovence  zadnja  štiri  leta ,  je  mimo .  Tako  bi  lahko  sodili  po  koalicijski  pogodbi .  V  njej  namreč  nismo  našli  določil ,  ki  bi  namigovala  na  podobno  delitev  finančnih  fevdov ,  kakršno  si  je  privoščila  prejšnja  koalicija :  na  liberalno  NLB  in  ljudsko  NKBM .  Če  nismo  spregledali  kakšnega  sporočila  med  vrsticami  pogodbe ,  to  najbrž  pomeni ,  da  bosta  po  novem  največji  banki  bolj  ali  manj  levi .  To  pa  ni  edina  sprememba ,  ki  utegne  v  kratkem  temeljito  pretresti  slovensko  bančništvo .

Morebiti  sta  še  pomembnejši  kadrovski  spremembi  na  ključnih  položajih ,  s  katerih  oblast  obvladuje  bančništvo .  Na  kratko :  Rop  prihaja ,  Arhar  ( verjetno )  odhaja .  Po  novem  bosta  namreč  krojila  bančni  sistem  Anton  Rop  kot  finančni  minister  in ,  kot  trdi  večina  napovedi ,  Mitja  Gaspari  kot  guverner .  Dvojca  Arhar - Gaspari ,  ki  je  oblikoval  bančni  sektor  skoraj  vsa  devetdeseta  leta ,  najverjetneje  ne  bo  več .

Močan  šok  lahko  povzroči  tudi  prodaja  SKB  banke .  Domače  banke  bi  utegnile  končno  dobiti  pomembno  tujo  tekmico .  Če  bi  bila  ta  dovolj  spretna ,  bi  Slovenci  morda  ugotovili ,  da  domačih  bank  ne  potrebujejo  niti  mala  podjetja  niti  prebivalstvo .  Da  jih  ne  potrebujejo  velika  podjetja ,  pa  je  že  dolgo  jasno .  Če  bi  se  na  primer  centralni  bančniki  tudi  v  prihodnje  zmrdovali  nad  stanovanjsko  varčevalno  shemo  ( v  BS  menda  razmišljajo  o  oblikovanju  dodatnih  rezervacij  za  NSVS ) ,  bi  lahko  stanovanjski  sklad  preprosto  prepustil  celoten  posel  z  NSVS  tuji  banki  z  omrežjem  po  vsej  državi .  In  bančniki ,  ki  zase  trdijo ,  da  so  najboljši  v  srednji  Evropi ,  bi  morali  zapreti  vrata .
