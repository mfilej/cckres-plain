 
shrani  v  shrambo

objavljeno  2.11.00  11:39  dopolnjeno  2.11.00  11:48

goran . spasenic @ finance - on.net

Poglejmo  nekaj  dejstev :  Letos  so  na  ljubljanski  borzi  sklenili  za  173,28  milijarde  tolarjev  prometa ,  od  tega  so  borzne  hiše  in  banke  prijavile  za  105,57  milijarde  tolarjev  svežnjev .  Posli  s  svežnji  so  torej  obsegali  kar  61  odstotkov  vsega  trgovanja .  Skoraj  vse  velike  deleže  podjetij  in  pidov  so  v  tem  letu  posredniki  kupili  oziroma  prodali  v  svežnjih  po  bistveno  višjih  tečajih  od  tistih ,  s  katerimi  dnevno  trgujejo  na  organiziranem  trgu .  Tečaji  v  rednem  trgovanju  praviloma  v  naslednjih  dneh  in  mesecih ,  včasih  pa  celo  nikoli  ne  dosežejo  tečajev ,  po  katerih  so  bili  prijavljeni  svežnji .

Vso  zmešnjavo  bi  lahko  uredili  z  nekaj  razmeroma  preprostimi  ukrepi .  Rok  za  izpolnitev  posla  bi  moral  biti  tudi  pri  svežnjih  T  +  2 ,  kar  pomeni  dva  dni  po  sklenjenem  poslu .  Ker  gre  pri  svežnjih  velikokrat  za  večje  deleže  družb ,  je  za  pošteno  trgovanje  na  borzi  zelo  pomemben  zakon  o  prevzemih  ( Zpre ) ,  ki  pa  za  kršitelje ,  na  žalost ,  predpisuje  nizke  kazni .  Pri  fizični  oziroma  pravni  osebi ,  ki  ima  dovolj  denarja  za  prevzem  kateregakoli  podjetja  ali  pida  na  borzi ,  kazen  tristo  do  petsto  tisoč  tolarjev  gotovo  ne  zbuja  strahu ,  kvečjemu  posmeh .  Torej  bi  morali  za  kršitelje  tega  zakona  predpisati ,  oprostite  izrazu ,  malce  bolj  resne  sankcije .  Pri  tem  ne  smemo  pozabiti  na  Agencijo  za  trg  vrednostnih  papirjev  ( AVTP ) ,  ki  skrbi  za  nadzor  pravnih  in  fizičnih  oseb  pri  spoštovanju  tega  zakona .  V  vsem  času  od  sprejetja  Zpre-ja  ( 29.  julija  1997 )  bi  AVTP  lahko  že  razčistila ,  kdo  so  povezane  osebe  in  začela  skrbeti  za  nadzor  precej  bolj  učinkovito  kot  doslej  ( spomnimo  se  samo  Dolenjske  banke . . . ) .  Ne  smemo  pozabiti ,  da  se  ob  vsakem  bolj  strogem  pristopu  k  trgovanju  s  svežnji  poveča  število  preknjižb  na  podlagi  kupoprodajnih  pogodb .  Takšno  trgovanje  preostalim  delničarjem  ne  omogoča ,  da  bi  dobili  osnovne  informacije  o  tečaju ,  po  katerem  je  bil  posel  sklenjen .  Čas  bi  že  bil ,  da  se  z  vrednostnimi  papirji ,  ki  kotirajo  na  organiziranem  trgu ,  trguje  samo  na  organiziranem  trgu  in  ne  povsod ,  kjer  se  najde  nekdo  s  " poslovno  žilico "  in  petimi  minutami  časa .
