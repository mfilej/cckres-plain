 
Tiste  poslušalce  in  še  zlasti  poslušalke ,  ki  jih  je  zanimalo ,  kje  se  " skriva "  Marijan  Smode ,  povejmo ,  da  je  koroški  pevec  pred  kratkim  izdal  že  trinajsto  kaseto  in  CD  z  naslovom :  Tudi  možje  včasih  jočejo .  " Pred  tremi  leti  sem  se  umaknil  z  glasbenega  prizorišča ,  moje  sodelovanje  s  švicarsko  produkcijsko  hišo  Gate  production  iz  St.  Gallena  pa  je  vse  bolj  trdno .  Vse  to  pa  je  gotovo  vplivalo  tudi  na  moj  glasbeni  slog , "  je  posebej  za  Dnevnik  povedal  Marijan  Smode .  Med  zanimivejše  sodi  naslovna  skladba  Smodetove  zadnje  kasete  Tudi  možje  včasih  jočejo ,  ki  govori  o  trdem  in  neizprosnem  življenju  železarskih  družin .  Marijan  Smode  pa  se  ne  posveča  le  ustvarjanju  glasbe  in  nastopom ,  ampak  pripravlja  tudi  radijske  in  televizijske  oddaje  z  naslovom  Marijanov  žur .  Njegove  oddaje ,  ki  jih  vrtijo  lokalne  radijske  in  televizijske  postaje ,  so  pri  gledalcih  in  poslušalcih  naletele  na  ugoden  sprejem .  Posebnost  oddaj  je  rubrika  Talent  leta ,  v  kateri  Marijan  išče  nove  slovenske  glasbene  upe ,  ker  pa  bi  rad  najboljša  glasbena  odkritja  predstavil  kar  najširšemu  krogu  gledalcev ,  se  o  tesnejšem  sodelovanju  pogovarja  tudi  s  Pop  TV  in  Razvedrilnim  programom  TV  Slovenija .  ( dn )

BARCELONA ,  22.  -  Obe  povratni  tekmi  polfinala  evropskega  pokala  prvakov  v  rokometu  bosta  jutri .  Ob  16.  uri  bosta  v  Zagrebu  igrala  Badel  1862  in  Kiel ,  ob  19.15  uri  pa  se  bo  začela  tekma  med  Barcelono  in  Pivovarno  Laško ,  ki  bo  po  odlični  predstavi  rdeče - modrih  le  še  formalnost .
