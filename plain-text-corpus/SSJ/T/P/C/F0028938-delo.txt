 
Na  srečo  imam  stanovskega  kolega ,  Miha  MazziniMazzini ,  Miha  se  mu  pravi .  Je  dober  pisatelj ,  a  še  boljši  prijatelj  -  nobene  zavisti  ni  v  njem ,  ampak  mi  pomaga ,  kakor  le  more .  Malo  morda  tudi  zato ,  ker  sem  mu  pred  leti  rešil  prste  na  nogah  ( na  neki  polarni  ekspediciji ) .  Seveda  sem  se  spričo  njegove  hvaležne  pomoči  še  bolj  razvadil .  Dopustil  sem  romanu ,  da  je  še  hitreje  nabrekal ;  to  je  povzročalo  spet  nove  in  nove  zapetljaje ;  zaradi  njih  sem  spet  in  spet  moral  klicati  Mihata  na  pomoč  -  dokler  se  lani  decembra  na  lepem  ni  več  odzival  na  moje  mile  klice .  Postalo  mi  je  jasno ,  da  se  bom  moral  odreči  bodisi  pisanja  bodisi  prijatelja .  Odložil  sem  torej  roman  in  se  spet  posvetil  zapisovanju  naše  minljivosti  -  se  pravi ,  žurnalizmu .  Z  ne  prav  zdramljenim  zanimanjem  sem  se  zaziral  po  našem  vsakdanu .  Žalost ,  žalost .  Naj  spet  začnem  pisati  o  politiki ?  Z  zadnjimi  delitvami  je  postala  tako  predvidljiva .  Kdo  bo  to  bral !  Potem  pa  je  v  Državnem  zboru  med  glasovanjem  o  predlogu  vlade  na  lepem  umanjkal  en  sam  glas  -  in  ta  drobni  glasek  kakor  da  bi  bil  pognal  celotno  našo  politiko  v  spenjene  vode  zbezljale  fantazije ! 

Takoj  sem  se  usedel ,  da  preskusim  program ,  prenesel  sem  v  ‘ Orakelj ’  vseh  osemsto  datotek  ‘ Harmagedona ’  -  a  izkazalo  se  je ,  da  še  ne  obvladam  ‘ rešetanja ’ .  V  odgovor  sem  dobil  namreč  datoteko ,  ki  je  po  kapaciteti  štirikratno  presegala  seštevek  vstopnih  datotek .  Nameraval  sem  že  poklicati  Mihata ,  a  sem  se  domislil  njegovih  zadnjih  besed  in  se  zadržal .  Naj  deska  po  tropskih  vodah  -  ali  kjerkoli  že  leži  otočje  Internet !  Obsedel  sem  pred  računalnikom  in  začel  tuhtati .

Po  lošču  ( kakor  v  skrbi  za  boljši  jezik  prevajam  spakedranko  ‘ e - mail ’ )  sem  poklical  časopis  Delo  in  si  presnel  kompletno  februarsko  vsebino  rubrike  ‘ Iz  parlamenta ’ .  Potem  sem  vključil  rešeto  ‘ Oraklja ’  in  nastavil  vprašanja / parametre ,  ki  so  se  izostrili  v  poglavitno  in  dotlej  po  vsem  videzu  nerešljivo  vprašanje  o  tem ,  kdo  je  pustil  DrnovškaDrnovek ,  Janez  na  cedilu .

A  če  sta  k  pomladnikom  prestopila  dva  poslanca  Drnovškove  koalicije ,  kako  je  potem  mogoče ,  da  je  končno  glasovanje  dalo  spet  pat  pozicijo  45:45 ?  Ali  ni  v  tem  spet  nepremostljivo  protislovje ?  In  tako  prihajamo  do  zadnjega  neizbežnega  sklepa  te  nespodbitne  vaje  v  logiki :  iz  tega ,  da  je  bil  rezultat  45:45  in  da  sta  k  pomladnikom  prestopila  dva  poslanca ,  sledi ,  da  so  bili  prestopniki  vsega  skupaj  v  resnici  trije !  Dva ,  ki  smo  ju  že  omenjali ,  sta  prestopila  k  pomladnikom ,  tretji  pa  obenem  iz  vrst  pomladnikov  k  Drnovšku !  In  tako  sta  se  dva  prebegla  glasova  izenačila  in  ostala  neopažena !

Tedajci  mi  je  prsi  razširila  polnost ,  kakršno  občutim ,  kadar  končno  ukapiram .  Segel  sem  v  žep ,  previdno  izvlekel  tri  prste ,  staknjene  okrog  nevidnega  denarja ,  in  ga  neslišno  spustil  v  prazno  piksno .  Umetnik  mi  je  pokimal  v  priznanje ,  izza  hrbta  pa  se  je  razlegel  krohot  njegovih  prijateljev ,  Bog  jih  poživi ,  in  Bog  poživi  tudi  negodnega  godca !  –  ozaril  mi  je  dan ,  kaj  dan ,  ves  mesec ,  ves  ta  Evropski  mesec  kulture .

Res  je ,  da  Nemčija  še  nikdar  v  svoji  zgodovini  ni  bila  tako  malo  podobna  hegemonu  kot  dandanes  –  pa  vendar  se  človeku  vriva  primerjava  med  EU  in  poprejšnjimi  inkarnacijami  nemškega  imperializma ,  začenši  s  Karlom  Velikim  in  s  tisočletnim  Svetim  rimskim  cesarstvom  ( 800 - 1806 ) .  Sanje  Karla  Velikega  o  ' vesoljni  oblasti '  niso  Nemčije  nikdar  zapustile . 

Evropske  nacionalne  države  so  se  nemškemu  protagonizmu  seveda  upirale .  Vsa  evropska  politika  od  12.  stoletja  naprej ,  ko  so  francoski  kralji  s  sozarotniškimi  papeži  hujskali  nemške  deželne  kneze  proti  nemškemu  cesarju ,  zato  da  ta  ne  bi  zedinil  Nemčije  v  dedno  monarhijo ,  je  bila  usmerjena  k  slabitvi  Nemčije .  Vestfalski  mir  ( 1648 ) ,  zmagoslavje  te  politike  ' ravnovesja  moči ' ,  je  nemško  cesarstvo  razdrobil  v  300  državic .  Vse  odtlej  je  nemško  prizadevanje  veljalo  kovanju  političnih  in  gospodarskih  zavezništev ,  ki  bi  Nemčijo  spet  okrepila .  Predhodnica  političnega  zedinjenja ,  ki  ga  je  dosegel  Bismarck ,  je  bila  tako  nemška  Zollverein ,  prostocarinska  zveza  ( 1834 ) . 

Naš  ' tisočletni  sen  o  svobodi '  je  v  resnici  precej  mlajšega  datuma .  Tudi  majniška  deklaracija  ( 1917 )  ni  mislila  onkraj  samostojnosti  Jugoslovanov  znotraj  avstroogrske  monarhije .  Tiste  tri  dneve  neodvisnosti  leta  1918 ,  ko  smo  se  odcepili  in  preden  smo  se  s  Srbijo  združili  v  Kraljevino  SHS ,  smo  preživeli  v  družbi  s  Hrvati  in  prečanskimi  Srbi .  Formalno  pravico  do  samoodločbe  smo  dobili  šele  v  Titovi  Jugoslaviji .  ( Pa  še  to  izključno  po  zaslugi  Stalina ,  ki  jo  je  leta  1925  neposredno  utemeljil  na  kominternski  seji  jugoslovanske  komisije  v  polemiki  z  jugoslovenarjem  Semićem :  ' Nujno  je ,  da  v  narodni  program  vključimo  posebno  točko ,  ki  bo  govorila  o  pravici  narodov …  do  odcepitve … '  Tudi  te  Stalinove  besede ,  objavljene  v  njegovem  Leninizmu ,  kažejo  na  obstoj  Nezavednega ,  ki  je  v  razkoraku  z  zavednim . )

Pif ?  Pff !  –  Of ?  Uf !

Argumenti  revizionistov  so  prepričljivi .  Znano  je ,  da  je  fronta  spremenila  ime  iz  Protiimperialistične  v  Osvobodilno  šele ,  ko  je  Hitler  že  poteptal  pakt  s  Sovjetsko  zvezo .  Tudi  prvi  javni  poziv  OF  k  uporu  je  datiran  z  22.  junijem ,  dnevom  nemškega  napada  na  SZ .  Ve  se ,  da  se  je  program  OF  ( 9  temeljnih  točk )  oblikoval  šele  proti  koncu  leta  1941 .  Ohranjen  ni  nikakršen  dokument  z  ustanovitvenega  sestanka :  udeleženci  kot  da  bi  bili  kavarniški  kibici ,  ne  pa  priče  najpomembnejšega  političnega  sestanka  v  slovenski  zgodovini .  Zanje  je  bil  dogodek  resda  rutinski .  Sešli  so  se  namreč  isti  predstavniki  KPS ,  krščanskih  socialistov ,  levih  sokolov  in  kulturnih  delavcev ,  ki  so  se  sestajali  že  leta  1940  kot  člani  iniciativnega  odbora  Društva  prijateljev  SZ .  In  ker  je  bil  nenapadalni  pakt  med  Nemčijo  in  SZ  sklenjen  avgusta  1939 ,  je  še  toliko  bolj  prepričljiva  trditev ,  da  gre  pri  ustanoviteljih  za  ljudi ,  ki  so  zagreto  snubili  SZ  v  času ,  ko  je  ta  paktirala  z  nemškim  Rajhom ,  in  so  torej  pristajali  na  njun  skupni  poročni  pušeljc .

Strah .  Če  bi  bila  vstaja  uperjena  proti  britanskim  imperialistom  tam  ' za  devetimi  vodami ' ,  potem  se  kulturniki  ne  bi  imeli  česa  bati .  Pa  so  se !

Film ,  ki  sva  ga  gledala ,  se  mi  je ,  resda  ne  v  celoti ,  zato  pa  toliko  globlje  vtisnil  v  spomin  –  žal  ne  zaradi  napete  vsebine ,  ampak  najpoprej  in  predvsem  po  tem ,  da  si  je  v  mojem  spominu  pridobil  status  najbolj  zamorjenega  filma  sploh .  Imenoval  se  je ,  mislim ,  Ulica  Friedrichstrasse  št.  10 .  Vsaj  zdi  se  mi ,  da  je  v  njem  nastopala  ulica  s  tem  ali  katerim  zelo  podobnim  nemškim  imenom .  No ,  pa  tudi  če  je  bila  romunska  ali  magari  angleška  –  po  duhu  je  vsekakor  šlo  za  značilno  nemški  film  z  značilno  nemško  vsebino  iz  prvih  let  po  vojni ,  ko  se  zbombardirana  nemška  poskočnost  še  ni  utegnila  postaviti  spet  na  noge :  bil  je  črno - bel  film  in  v  njem  so  nastopali  razni  večidel  pepelnato  sivi  ljudje ,  ki  so  povečini  menda  stanovali  na  Friedrichstrasse  št.  10 .  Kar  se  je  mene  tikalo ,  bi  mi  bilo  prav  malo  mar ,  če  jih  sploh  ne  bi  bilo  in  bi  bila  kamera  lovila  samo  zapoznele  mimoidoče  na  ulici  pred  hišo ,  kajti  stanovalci  so  se ,  kadar  so  v  pustoti  Friedrichstrasse  št.  10  naleteli  drug  na  drugega ,  ven  in  ven  pogovarjali  samo  o  smislu  življenja  pa  o  politiki  in  oblasti  in  drugih  podobno  globokoumnih  rečeh  –  kaj  so  premlevali  na  samem ,  tega  pa  najbrž  ni  vedel  niti  režiser  sam .

( Splav  2 )

Večini  mojih  bralcev  je  bilo  kdaj  dano  okusiti  blagodati  ljubljanskega  prometa ,  zato  mi  bodo  prikimali ,  če  rečem ,  da  je  ta  že  presegel  infarktni  prag .  Še  posebno  od  letos  jeseni ,  ko  so  iznajdljivejši  in  drznejši  v  iskanju  hitrejše  prevoznosti  presedlali  na  skuterje  in  kolibrije ,  je  postala  Ljubljana  odprto  lovišče .  Poznam  adrenalinske  odvisnike ,  ki  so  prej  hodili  v  Auckland  na  bangi  ali  v  Assisi  na  potres ,  zdaj  pa  se  raje  usedejo  na  kolo  in  v  enem  zamahu  prepeljejo  katero  izmed  nevarnejših  ljubljanskih  tras .  Osebno  sem  bil  od  1.  septembra  samo  na  progi  Ambrožev  trg – Vodnikov  trg  očividec  štirih  nezgod ,  pri  čemer  bi  bil  dvakrat  malone  postal  tisto ,  kar  v  kronikah  odpravijo  z  izrazom  ' nič  hudega  sluteči  mimoidoči ' …  Tako  je ,  nagnali  so  strahu  v  moj  kozji  rog ,  dokler  nisem  zvestega  kolesa  po  tridesetih  letih  vožnje  zamenjal  za  psa ,  tega  pa  odpeljal  na  dvorišče  in  ustrelil .  Moj  poraz  je  bil  še  toliko  večji ,  ker  ima  moja  nestrankarska  lista  svojega  zastopnika  v  mestnem  svetu ,  tako  da  sem  dobro  seznanjen  z  nadaljnjimi  načrti  merodajnih .  Garaže  v  primestju !  Garaže  v  Centru !  Garaže  pod  Gradom !  Avtokombe  pod  vsem  mestom !  Kako  naj  bi  v  tem  ozračju  prodrl  s  svojo  tezo ,  da  je  treba  promet  ( z  izjemo  domicilnega  in  dostavnega )  povsem  izpreti  iz  mestnega  središča ?  Kdo  bi  verjel  zatrjevanju ,  da  v  tej  potezi  ni  nobenega  gospodarskega  tveganja  za  mesto ,  ker  tisti ,  ki  se  vozijo  v  Ljubljano ,  kratko  malo  nimajo  iti  drugam !  Slovenija  je  Ljubljana  z  malo  večjim  predmestjem  –  kam  naj  torej  zavijejo ?  Kje  naj  si  v  prihodnje  iščejo  zaslužka  in  kruha  in  iger ?  –  A  jojme ,  en  sam  mercedesov  pohup  zagluši  vse  moje  argumente !

Ime  Kandidata

( drugi  Orakljev  primer )

Obrazložitev :

Nisem  prerok ,  ampak  informacijski  konverter .  Zato  v  nadaljevanju  ne  ponujam  prihodnosti ,  ampak  zgolj  projekcijo  uspešnega  reševanja  navedenih  problemov .  Furlan  si  bo  morda  izbral  kako  drugo  pot .  ( K  temu  bo  tako  rekoč  prisiljen :  potem  ko  bo  moj  odgovor  objavljen ,  bo  kot  model  neuporaben ,  kajti  kot  vemo ,  ' opazovanje  vpliva  na  opazovano '  in  ga  s  tem  že  spreminja . )

Ena  sama  možnost  je :  na  legalen  način  mora  prestreči  zablodele  glasove . 

Ampak  kako  naj  Furlan  to  metodo  prenese  na  volilno  bojno  polje ? 

V  ljubljanskem  mestnem  svetu  sedijo  tudi  možje ,  ki  so ,  kakor  je  ugotovilo  Računsko  sodišče ,  na  svoje  ŽR  prejemali  neupravičene  denarne  prilive .  Nekaj  jih  je  obljubilo  denar  povrniti ,  večina  pa  je  ostala  tiho  in  po  vsem  videzu  čaka  na  zastaranje ,  kajti  uradne  zahteve  po  vrnitvi  denarja  ni  sprožila  še  nobena  instanca .  Ali  bi  Orakelj  znal  splesti  precizno  mrežo  akcij  in  reakcij ,  ki  bi  dotične ,  če  do  razumnega  roka  ne  vrnejo  denarja ,  pripeljal  pred  in  skozi  proces  defenestracije  ( po  domače  povedano ,  ki  bi  imela  za  nasledek ,  da  sfrčijo  skozi  okna  mestne  hiše ) ?

Po  natančni  preučitvi  vseh  okoliščin  sem  sklenil ,  da  se  predlog  v  predloženi  obliki

Prvič ,  kazen  bi  bila  neprimerna  slovenskemu  izročilu .

Drugič ,  kazen  ni  primerna  teži  dejanja .

V  starih  časih  lahko  da  so  bili  primeri  poneverb  in  okoriščanja  s  položajem  redki ,  saj  so  ljudje  živeli  v  božjem  strahu  ( pred  konji  ipd. ) ,  a  sodobnost  nam  lahko  postreže  s  premnogimi  primeri ,  ki  kažejo ,  da  je  tratenje  in  prilaščanje  tujega  denarja  postala  značilnost ,  ki  modernega  človeka  sui  generis  razlikuje  od  živali . 

Manjše  ribe  delujejo  v  manjšem  obsegu .  400.000  $  so  lani  Pokojninskemu  skladu  ZN  stisnile  samo  ' mrtve  duše '  –  za  penzije ,  ki  so  se  izplačevale ,  ker  užaloščeni  sorodniki  v  svoji  boli  niso  obvestili  sklada ,  da  so  prejemniki  že  pod  rušo .

Ker  sem  privržen  empiriji ,  sem  izvedel  še  dodaten  preizkus  na  svojem  osebnem  uporabniku  ( vsak  spodoben  program  ima  enega )  in  poskrbel ,  da  je  prejel  bančni  obvestili  o  očitno  neupravičenem  prometu  na  njegovem  računu :  prvo  ga  je  obveščalo  o  prejemu  2.334.000  sit  honorarja  za  nastop  na  žici  v  okviru  Evropskega  meseca  kulture  –  po  zvokih  Ravelovega  Bolera  naj  bi  bil  preplesal  raztežaj  med  grajskim  stolpom  in  Nebotičnikom  –  drugo  pa ,  da  si  je  prav  tisto  uro ,  ko  naj  bi  bil  poskakoval  nad  Prešernovim  trgom ,  na  Japonskem  s  kartico  kupil  plastičen  šlic  v  vrednosti  942  sit .  Oboje  sem  si ,  jasno ,  izmislil .  Medtem  ko  je  vest  o  neupravičenem  prilivu  moj  uporabnik  sprejel  s  cmokavim  zadovoljstvom ,  se  je  na  drugi  izpisek  promptno  odzval  z  naslednjim  elektronskim  dopisom : 

' Nadvse  spoštovani

če  le  ne  gre  v  kvar

A  kje  naj  stoji ?  Talevi  bodo  predlagali  lokacijo ,  predvideno  za  papeško  nunciaturo ,  tadesni  pa  sedanjo  lokacijo  Borisa  Kidriča . 

' Spoštovani  Orakelj !

Seveda  si  je  mogoče  predstavljati  takšno  zaščito  policijskih  postaj ,  ki  bi  onemogočala  vsak  napad  –  a  prav  ta  zaščita  bi  bila  dokončna  ločnica  med  policijo  in  ljudstvom .  Videokamere ,  detektorji  kovine ,  identifikacijski  sistemi ,  oklepna  vrata ,  neprebojna  stekla  –  vse  to  je  izraz  nezaupanja .  To  nezaupanje  je  razumljivo ,  kadar  stoji  postaja  sredi  newyorškega  Bronxa  ali  losangeleškega  Wattsa  –  a  sredi  Kočevja ? 

In  kaj  bi  sploh  še  privabilo  policiste  iz  teh  utrjenih  gnezd ?  Že  tako  jih  komaj  kdaj  vidimo .  Prometniki  so  na  cesti  samo  še  med  napovedanimi  ( ! )  ' akcijami  poostrenega  nadzora '  ( zakaj  ne  postavijo  ob  cesto  raje  kar  svojih  stalnih  maket ? ) ,  med  ' razdeljevanjem  zloženk '  in  pa  v  Ljubljani ,  če  ji  grozi  prometni  infarkt .  Sicer  pa  očitno  sedijo  v  tmurini  postaj  in  pregibajo  zloženke .

Predvsem  pa  naj  Bandelj ,  ki  je ,  kot  kaže ,  človek  preudarka  in  akcije  –  redka  kombinacija  v  naši  vladi !  –  čimprej  sproži  akcijo ,  ki  bo  odpravila  napake ,  zagrešene  v  osvoboditveni  evforiji ,  ko  so  se  celo  v  najbolj  elitne  enote  slovenske  vojske  zaradi  pomanjkljivega  psihološkega  ' rešetanja '  vkradli  nestabilni  in  neizšolani  posamezniki  –  Guštin ,  v  času  umora  poveljnik  oddelka  v  brigadi  Moris ,  je  bil  po  izobrazbi  kovinarski  tehnik ,  po  poklicu  pa  varnostnik !  – posebni  status  pa  jim  je  napihnil  ego  do  tiste  skrajne  točke ,  da  jim  ga  zdaj  razpoči  že  najmanjši  povod .  Zatrjevanje ,  da  je  bil  Guštin  v  času  uboja  ' na  dopustu '  in  da  je  streljal  z  ' neregistrirano '  pištolo ,  žal  kaže ,  da  vojaški  vrh  še  vedno  noče  sprevideti  ' personalne  unije '  med  funkcijo  in  osebnostjo  –  in  ne  sprejeti  odgovornosti  zanjo .

Mene  je  drastilo  nekaj  drugega :  logična  in  moralna  uganka ,  skrita  v  prejetem  vprašanju . 

Podatki  iz  vseobsežne  raziskave ,  ki  je  zajela  več  kot  2  milijona  prebivalcev  Connecticuta ,  izkazujejo  za  čas  1959 – 1991  17 - kratni  porast  adenokarcinomov  pri  ženskah  in  10 - kratnega  pri  moških .  Izključeno  je ,  da  bi  šlo  za  navidezno  rast  kot  posledico  boljše  diagnostike ,  pač  pa  se  tempo  razraščanja  adenokarcinomov  –  upoštevajoč  zamudo  zaradi  ' zorenja '  –  povsem  sklada  s  tempom  širjenja  in  uveljavljanja  ' lahke '  cigarete .  Povezavo  so  nadaljnje  študije ,  tudi  evropske  ( Britanija ,  Švica ) ,  potrdile . 

Spoštovani  Orakelj !

Kako  da  v  naši  politiki  ni  nobenih  spolnih  škandalov ?  Saj  so  menda  tudi  naši  politiki  samo  ljudje  –  ali  pa  Slovencev  zasebni  grehi  javnih  osebnosti  ne  zanimajo  in  jim  mediji  zato  ne  strežejo  z  njimi ?

A  zakaj  bi  sploh  kazali  s  prstom ,  ko  pa  ankete  nakazujejo ,  da  ' slovenske  javnosti  tovrstne  afere  ne  zanimajo ' ! ? 

Res  je ,  da  dr.  Pleterski  v  tkivo  Šušteršičevih  tovrstnih  intrig  –  npr.  njegovega  manevra  leta  1903  proti  podnačelniku  in  konkurentu  Janku  Brejcu  –  ne  seže  tako  radikalno ,  kot  bi  si  želela  moja  romaneskna  natura .  Zadržuje  se  na  ravni  raziskave  pisno  nedvomno  dokazljivega  in  se  ne  prepušča  ' spekulacijam ' .  V  tem  smislu  je  zadržan  in  tudi  vrhunske  ( ali  pa  prepadne )  trenutke  Šušteršičevega  ( samo ) slepljenja  včasih  nakaže  zgolj  med  vrsticami .  Meni  se  zdi  to  škoda ,  kajti  v  resnici  gre  za  cvetke  na  polju  politične  etike ,  v  tej  pa  je  zasajen  ključni  razpor ,  ki  omogoča  politiki  njeno  ' bezljavost ' ,  njeno  inherentno  sposobost ,  da  postane  machiavelistična  in  v  tako  mnogih  primerih  tudi  monstruozna .  Za  etiko  je  gotovo  bistveno ,  da  se  spopada  sama  s  sabo ,  ko  mora  biti  zvesta  lastnim  načelom ,  obenem  pa  vsak  hip  dopolnjevati  in  prepravljati  svojo  strategijo  do  ' okoliščin ' .  Na  ravni  krilatice  tako  ostaja  manihejska ,  na  ravni  strategije  pa  se  zateka  k  pragmatizmu ,  ki  ne  razlikuje  med  dobrim  in  slabim .  Tu  se  potem  poraja  jezuitska  težnja ,  da  bi  se  sredstva  oprala  v  slavi  Cilja ,  najsi  ima  ta  za  vsebino  Boga  ali  kateri  drugi  mit :  Narod ,  Svobodo ,  Enakost .  Iz  tega  protislovja  ni  nobene  politično  uspešne  poti :  jezuitski  cinizem  praviloma  vodi  v  prevaro  in  nasilje ,  ' čiste  roke '  pa  so  vsaj  v  politiki  brez  upa  zmage  ( razen  seveda  moralne ) .  In  tako  kot  se  v  ta  razpor  hočeš  nočeš  prevračajo  naši  današnji  politični  veljaki ,  se  je  v  začetku  stoletja  prevračala  SLS  z  doktorjem  Šušteršičem  na  čelu .

tvoja  briljantna * *  Prečrtal  Gradišnik !  ( Op.  Orakelj )  analiza  reklame  za  Butt  Shaper  –  oz.  Dupe  Učvrščivač  –  me  je  opogumila ,  da  ti  pišem  v  zvezi  s  podobnim  problemom .  Tudi  jaz  in  moja  žena  sva  si  namreč  glede  reklam  nasprotnih  pogledov ,  a  pri  naju  so  posledice  psihološke .  Jaz  sem  za  razne  epepeje ,  tv  prodaje  in  tovrstno  pranje  možganov  imun  –  moja  žena  pa  ne !  Medtem  ko  si  sam  bogatim  duha  z  gledanjem  informativnih  oddaj ,  se  ona  poneumlja  z  reklamami !  Tako  si  postajava  tujca ,  ki  živita  vsak  v  svojem  svetu  in  se  sploh  ne  pogovarjata  več .  Zakon  pa  tone … !  Kaj  storiti ?

Dodatna  ovira  je  vaše  prepričanje ,  da  ste  kot  gledalec  TV  dnevnikov  kilometre  nad  ženo .  A  če  boste  zares  prisluhnili  odmevu  besed ,  ki  vam  jih  servira  TV  dnevnik ,  se  boste  zavedeli ,  da  sta  informacijski  in  propagandni  program  pri  nas  bolj  ali  manj  ista  roba  –  samo  da  vaši  ženi  ponujajo  kot  nove  pirhe  stara  jajca ,  vam  pa  klopotce .  Reklame  tešijo  vedno  iste  želje  in  se  hranijo  z  istimi  strahovi ,  zato  je  ponudba  ne  glede  na  preobleke  lahko  kvečjemu  ciklična .  Informacije  so  informacije  le ,  če  končajo  gotovost  ali  negotovost ,  in  ker  takšnih  dogodkov  skoraj  ni ,  nam  TV  streže  s  surogati .

Več  gledalcev  pssstka ,  pokašljuje  ali  pa  vaju  skuša  ustrahovati  s  srepenjem .

Ona :  ( poučno )  Novi  Smac  za  nerjaveče  jeklo !  Kdor  dela  s  Smacom ,  ne  pušča  sledov !

Rekli  ste ,  da  vas  že  pozna ,  saj  ga  je  prebral  s  kartice .

Odkimal  je :  ' Nikoli  slišal . '

' Kdaj  ste  rojeni ? '

' Ne ,  zame  ni  smešno .  Za  vas  pa  tudi  ne  bo ,  ko  vas  bom  za  tri  dni  pridržal ,  tik  pred  iztekom  roka  pa  takole  – '  tlesknil  je  s  prsti  –  ' izvedel  preverbo  istovetnosti !  Časa  imam  dovolj  –  vse  gre  v  rok  službe ,  ha ,  ha ! ' '

Zavrnil  vas  je :  ' Kako  pa  vem ,  da  niste  kak  Petar  Petrović ? ' 

Tedaj  se  vam  je  posvetilo :  ko  vas  je  prvič  zagledal ,  se  mu  je  gotovo  zazdelo  prav  to ,  namreč ,  da  ste  Petar  Petrović * * ,  seveda  ne  konkretno  živo  bitje ,  ampak  vse  tisto ,  kar  pomeni  to  ime  vraščeni ,  nezavedni  policajski  nestrpnosti !  Ustavil  vas  ni  zaradi  prekrška  –  gotovo  se  je  predtem  brezbrižno  peljal  mimo  stoterih  nedolžnih  prekrškov  te  vrste  –  ampak  ker  so  mu  vaše  ' opanke '  govorile ,  da  ste  šoder !  ' Zdaj  pa  molči  in  se  uči ,  kako  se  zjeba  takega  " čapca " ! '  –  kaj  drugega  naj  bi  bil  rekel  svojemu  vajenčku ,  ko  vas  je  prvič  uzrl ,  kako  v  hlamudravi  trenirki ,  mikici  in  coklah  nesramno  prečkate  njegovo  cesto !

Odg. :  Veseli  me ,  da  se  je  končno  našel  dopisovalec ,  ki  se  je  podpisal  s  polnim  imenom .

Če  skuša  s  tem  mimogrede  utemeljiti  sedanji  misijonarizem  slovenske  RKC ,  se  mu  temeljnik  prevrne  tisti  hip ,  ko  v  dokaz  ' naravnega  prava '  navede  Pavlovo  pismo  Rimljanom  ( 2,11 ) :  navedek  v  resnici  nevernike  odvezuje  potrebe  po  ' postavi '  ( in  torej  tudi  po  RKC ) ,  če  se  le  ravnajo  po  ( nezmotni )  ' vesti ' . 

Za  konec  mi  dovolite ,  da  zaslutim  božji  načrt  skozi  bolj  osebno  zgodbo . 

Takoj  po  sprejetju  ZVCP  smo  v  mestu  –  opisujem  ljubljansko  situacijo  –  dejansko  vsi  vozili  50 ,  zunaj  pa  90 ,  nihče  ni  zavozil  v  utripajočo  zeleno  in  nekateri  so  ustavljali  celo  pešcem .

Slovenec  je  kar  pripravljen  trpeti  –  če  trpijo  tudi  drugi .  A  kot  vsi  ljudje  ste  tudi  Slovenci  mukobežna  bitja .  Če  vas  ZVCP  že  prikrajšuje  za  svobodo  neodgovornosti ,  potem  terjate  od  njega  vsaj  tisto  relativno  ugodje ,  ki  se  hrani  z  nesrečo  drugega .  V  zameno  za  to ,  da  se  bo  držal  omejitvev ,  hoče  Slovenec  videti  tam  za  križiščem  policaja ,  kako  guli  objestneža .

A  sprašujem  se ,  ali  bi  glede  na  intenco  ZVCP  kakršnakoli  drugačna  spremna  okoliščina  sploh  zalegla .  Snovalci  so  po  mojem  smrtni  greh  zagrešili ,  ko  so  Slovence  z  drakonskimi  kaznimi  usmerili  k  tolmačenju ,  da  gre  za  golo  prisilo .  Uspešen  ZVCP  namreč  ne  bi  smel  biti  nič  drugega  kot  priročnik  za  samopomoč ,  ki  udeležence  usmerja  k  sporazumevanju  in  k  sodelovanju ,  tema  eminentno  človeškima  lastnostma ,  ki  sta  na  cesti  ključ  do  edine  prave  varnosti .  Zdaj  morda  Slovenci  res  vozite  nekaj  km  manj  hitro ,  še  vedno  pa  ne  nakazujete  svojih  voznih  namer  in  ne  spoštujete  namer  soudeležencev .  ZVCP  resda  terja  od  udeležencev ,  naj  nakazujejo  svoje  namere ,  nikjer  ( razen  v  zvezi  z  alinejo  44 / 1 ,  ki  govori  o  pešcih  na  zebri )  pa  ne  sankcionira  neupoštevanja  te  namere !  Zgled :  kazen  10.000  sit  je  predpisana  za  tistega ,  ki  ne  nakaže ,  da  bo  nanaglo  zavrl  –  a  če  to  namero  nakaže ,  ni  za  tistega  zadaj ,  ki  bi  se  kljub  temu  zaletel  vanj ,  predvidena  nobena  globa !  Kajpak  –  kako  naj  pa  tisti  spredaj  v  praksi  dokaže ,  da  je  predhodno  ' večkrat  zapored  rahlo  pritiskal  na  stopalko  delovne  zavore ' ?  Kot  da  bi  snovalci  vnaprej  priznavali ,  da  v  praksi  ne  bo  mogoča  kontrola  nad  izvajanjem  ' načela  zaupanja ' .  Žal  to  pomeni ,  da  se  bodo  poleg  križišč  mašila  tudi  pritožbena  sodišča !

ZVCP  dela  Slovence  še  bolj  slepe  za  vse  razen  za  števec  in  radarsko  zasedo ,  namesto  da  bi  vam  dal  priložnost ,  da  uzrete  drug  v  drugem  ljudi ,  pa  ne  v  soju  prižganih  žarometov ,  ampak  v  luči  zavesti ,  da  ste  ljudje  istorodna  bitja  iz  mehke ,  občutljive  protoplazme ,  ki  gre  zlahka  v  kvar .  To  uzrtje  bi  namreč  zdramilo  obzirnost  in  ustrežljivost ,  lastnosti ,  ki  nagrajujeta  imetnika  z  občutkom  globokega  notranjega  zadovoljstva  ( privzgojenim  v  ranem  otroštvu  v  odnosih  s  starši ) . 

K & K  je  bila  –  ' kava  in  kaja ' !  Iz  skodelice  so  se  sukljali  prameni  vroče  kavne  arome ,  iz  že  prižgane  cigarete  pa  prameni  dima . 

Potegnil  sem ,  srknil ,  spet  potegnil ,  spet  srknil  –  res  ' K. u. K. '  ugodje !

Naslednji  gumb  je  bil  –  ' ventilacija ' .  Zabrneli  so  ventilatorji  nekje  pod  stropom ,  od  nekod  je  štrcnilo  nekaj  sopuhov  razdiševalca  –  in  po  par  sekundah  v  prostorčku  ni  bilo  nobene  sledi  cigaretnega  dima .

Pravzaprav  še  vedno  ne  vem ,  kaj  se  je  zgodilo  –  v  spominu  imam  luknjo ,  ki  se  razpenja  od  trenutka ,  ko  sem  pritisnil  na  gumb  AET ,  pa  do  pred  nekaj  urami ,  ko  sem  se  zdramil  v  postelji ,  v  novem  prostoru  z  mnogimi  aparaturami  in  cevkami  zloslutnega  videza .  Na  steklenih  vratih  piše ,  kot  da  bi  bil  kje  na  Poljskem ,  AGEN  ANVIZNETNI .  A  sestre ,  če  že  niso  Slovenke ,  vsaj  razumejo  slovensko .  Medtem  ko  se  z  očmi  izmikajo  mojim  pogledom  in  z  besedami  mojim  vprašanjem ,  mi  vbrizgavajo  sredstva ,  ki  me  delajo  omotičnega  in  zaspanega .

Odg. :  Po  sedanji  zakonski  ureditvi  pridobijo  pravico  do  starostne  pokojnine  zavarovanci  z  manj  kot  20 ,  vendar  najmanj  15  leti  zavarovalne  dobe ,  ko  dopolnijo  65  let  ( m )  oz.  60  let  ( ž ) .  Upokojili  se  boste  lahko  torej  čez  4  leta . 

Spoštovani  Orakelj ,

Kakorkoli ,  besede  državnega  tožilca  so  pomembne  ne  toliko  zato ,  ker  postavljajo  mejo  Kučanovemu  izrekanju ,  ampak  predvsem  zato ,  ker  mu  obenem  priznavajo ,  da  kot  predstavnik  države  ( lahko )  predstavlja  vse  državljane . 

Tega  se  po  vsem  videzu  zaveda  tudi  Kučan .  Pred  časom  je  na  vprašanje  o  svoji  funkciji  rekel :  '  …  moram  reči ,  da  se  mi  zdi  potrebna .  Zdi  se  mi  celo  nujna ,  ker  je  potrebna  funkcija  integriranja ,  tudi  -  če  ni  prevelika  beseda  –  moralnega  integriranja  političnega  življenja  Slovenije . ' 

Pogledal  me  je ,  kot  da  me  prvič  vidi ,  in  zobna  ščetka  mu  je  padla  iz  roke .

' Kam  pa  misliš ,  da  greš ? '  sem  rekla .  ' Si  pozabil ,  da  je  stanovanje  tvoje ? '

Revijo  bom  prenaslovil  –  a  moj  vzdrževalec  Gradišnik ,  ki  skrbi  za  materialno  plat  zadeve ,  me  opozarja ,  da  revija  stane .  Ponaročim  vas  torej ,  brž  ko  prejmem  od  vas  ustrezna  finančna  sredstva .  Pozor :  popust  pri  vnaprejšnjem  plačilu  trimesečne  naročnine  znaša  pri  Jani  10 % ,  šestmesečne  15 %  in  celoletne  20 % !  Po  logiki  matematične  progresije  vam  lahko  torej  pri  vnaprejšnjem  plačilu  večne  naročnine  izposlujem  morda  celo  neskončen  popust !  Večno  prebiranje  Janinih  psiholoških  nasvetov  se  mi  zdi  kompatibilno  s  peklom  in  vam  ta  aranžma  priporočam .  Če  pa  ste ,  kakor  nakazujejo  nekateri  indici ,  šele  v  vicah ,  potem  se  bo  treba  počasi  prenaročiti  na  Zeitschrift  für  Schuldpsychiatrie .

Osebno  sem  ga  srečal  le  trikrat ,  ob  raznih  odprtjih  obratov  v  letih  1992 - 95 .  Govoril  z  njim  nisem  –  kako  vljudnostno  puhlico  sva  si  morda  izmenjala .  Imel  sem  ga  za  spretnega  politika  in  govornika ,  drugega  si  o  njem  nisem  mislil .  Da  je  utelešenje  nadnaravne  Sile ,  sem  prvikrat  zaslutil  šele  pred  tremi  leti . 

Odg. :  Spoštovana  gdč.  Cirilka !

Pomagajmo  si  pri  tem  s  slogovno  analizo . 

A  pri  tem  nam  je  napoti  –  sršen .  Zakaj  se  je  Predsednik  pojavil  ob  tej  priložnosti ?  Je  to  znamenje  nadaljnje  možganske  deterioracije  pisca ,  ki  se  mu  prej  ali  slej  obeta ,  da  postane ,  kot  se  po  novem  politično  korektno  pravi ,  ' uporabnik  psihiatrijskih  storitev '  –  ali  pa  je  tudi  to  prikazovanje  logično ?  Dokler  sem  mislil ,  da  se  Predsednikov  ' ups '  nanaša  na  prerezano  kravato ,  nisem  uzrl  rešitve .  Šele  ko  sem  se  spomnil ,  da  s  tem  vzklikom  lahko  komentira  tudi  svoje  prikazovanje ,  se  mi  je  posvetilo :  prikazal  se  je  pomotoma !  A  zakaj ?  Kaj  ga  je  zapeljalo ?  Kajti  če  je  Predsednik  nadnaravna  sila ,  potem  je  imanentno  nezmotljiv !  Kje  v  pripetljaju  s  sršenom  se  torej  skriva  ' odprtje ' ,  ki  v  resnici  ni  ' odprtje ' ,  tako  da  je  lahko  paradoksno  prevaralo  ( in  obenem  potrdilo )  Njegovo  Nezmotljivost ? 

' Spoštovani  g .  Gradišnik !

' Se  ne  spominjaš  več ,  kako  je  bilo  s  sirovim  sendvičem ? '

' Torej  spet  nisi  poslušal  do  konca ! ? ' 

Brez  razmišljanja  sem  pritisnil  ' tipko  ena '  in  odzivnik  me  je  pozval ,  da  naj  ' vnesem  ciljni  kraj ' .  Kot  večen  optimist  sem  spet  pritisnil  tipko  ena .  ' Oprostite ,  a  vašega  kraja  nimamo  v  seznamu .  Za  novo  informacijo  pritisnite  tipko  ena ,  če  ste  se  zmotili ,  pa  tipko  dve . '  Pritisnil  sem  tipko  dve  in  spet  slišal ,  naj  vnesem  ciljni  kraj . 

' Khm  . . .  Torej ,  rad  bi  prišel  iz  Ljubljane  na  Ptuj ,  s  tem  da  pridem  še  pred  eno .  Nazaj  pa  bi  šel  tudi  z  avtobusom ,  vendar  vsekakor  ne  prej  kot  po  drugi , '  sem  rekel  nekoliko  zadržano .

' Prav ,  zakaj  pa  ne ?  Ena  bom  jaz ,  tvoja  sprevodnica  Analina ,  specialistka  za  luknjanje  tvoje  vozovnice .  Nazaj  pa  bo  s  svojimi  ošiljenimi  petami  pritiskala  na  tvojo  stopalko  za  plin  Sadomina .  Lahko  seveda  nastopiva  tudi  v  dvoje ,  samo  potem  moraš  pritisniti  tipko  dve  –  in  bo  impulz  po  312  tolarjev  na  minuto .  Glej  samo ,  da  boš  prišel  prej  ko  v  desetih  minutah ,  ker  na  linijo  čakajo  še  drugi  potrebneži . '

Velikemu  mojstru  Vrhovnega  sveta  Reda  domovinske  blaginje

Datum :  1.  oktobra  1998

To  šele  jih  je  spravilo  pokonci :  ' To  pa  ne !  Peterka  je  zadnji ,  ki  bi  smel  kaj  zaslutiti ! '

Moj  klient  se  je  naloge ,  potem  ko  jo  je  prevzel ,  lotil  z  vso  odgovornostjo .  Šel  je  torej  domov  in  nakrmil  Oraklja .  Slednji  je  še  isti  večer  pogruntal  rešitev !

Poskus  mojega  klienta ,  da  bi  naredil  konec  krizi ,  je  morda  res  rešitev  zgolj  drugega  reda ,  pa  vendar  je  glede  na  okoliščine  vreden  občudovanja .  Kot  dobro  veste ,  Vam  je  predlagal ,  da  obrnete  videotrak !  In  res ,  prizori  smrti ,  razkroja  in  pogube  so  se ,  odvrteni  nazaj ,  spreminjali  v  prizore  prerojenja  in  vstajenja  in  rešitve !  Recept  je  deloval  –  a  žal  je  njegovo  učinkovanje  spet  seglo  v  docela  nasprotno  skrajnost . 

In  že  naslednji  vikend  je  zmagal  v  Velenju  na  državnem  prvenstvu  v  skokih  na  plastiki !

Kaj  sem  že  hotel  povedati ?

Veliki  Zardiel

Kdo  sem  torej  jaz ,  da  bi  sodil  lovcem  ali  gamsom ?  Kako  naj  prvi  vržem  kamen ,  ko  mi  je  že  takrat  cepnil  s  frače ? 

Mogoče  pa  le  ni  bilo  odveč ?  Če  ne  bi  bilo  te  krvne  zveze  med  zločincem  in  žrtvijo ,  ali  bi  zdaj  občutil  kozmično  solidarnost  z  vsem  živim ?  Odkod  sicer  moje  prepričanje ,  da  smo  si  živa  bitja  tja  do  zadnje  mravljice  v  sorodu ,  daljnem ,  pa  vendar  –  kaj  si  ne  delimo  z  njimi  skrivnosti  živosti ?  Odkod  spoznanje ,  da  ima  vsako  zemeljsko  bitje ,  od  človeka  pa  do  fitoparazita ,  ah ,  pa  izrecimo  –  dušo ?  Kaj  drugega  pa  je  duša  kot  zmožnost  vsega  živega ,  da  trpiš  in  da  se  veseliš ,  pa  tudi  če  si  samo  ubog  veščec ,  ki  se  v  svoji  prvi  noči  veseli  luči  in  mora  potem  za  to  goreti  v  ognju !

Spogledala  sva  se  -  in  hkrati  odkimala . 

' Zakaj  ste  merili  vase ?  Ljuba  duša  –  tako  daleč  nazaj  vas  lahko  pripelje  kvečjemu  kak  retrogradni  hipnotizer ! '

Povedal  sem  zgodbo  s  fračo .  ' Kako  da  nisem  meril  v  pujske ,  ampak  vase ?  Kaj  sem  takrat  vedel ,  pa  potem  pozabil ? '

' Gospod  so  si  sicer  zelo  prizadevali ,  da  bi  se  vrnili  v  Ž * ,  a  jih  škofija  ni  želela  izpostavljati  nevarnosti ,  da  izgubijo  še  legijsko  čepico  s  plastičnim  ščitkom  in  zatilnim  ogrinjalcem ,  ki  se  jim  je  tako  priljubila  v  Sahari .  Tako  zdaj  pridigajo  po  okoliških  cerkvah ,  v  upanju ,  da  bodo  opisi  peklenskih  muk  vendarle  segli  grešniku  v  srce ,  čeprav  – '  in  pritišal  je  glas  –  ' se  meni  zdi ,  da  kraje  dežnika  skoraj  ni  mogoče  imeti  za  naglavni  greh . '

Ciklostil  Kama  se  še  ni  povsem  osušil ,  že  je  na  moj  naslov  po  pošti  pripotoval  –  dežnik .  Na  priloženem  lističu  je  pisalo :

Pred  dnevi  sem  se  sprehodil  po  stanovanju ,  da  si  pretegnem  ude ,  kar  je  v  kotu  sobe  za  goste  zbudilo  mojo  pozornost  drevo ,  ki  je  segalo  z  vršičkom  prav  do  stropa .  Z  začudenjem  sem  potipal  iglice ,  jih  nekaj  odtrgal  in  potipal  z  jezikom  –  jelka  je  bila  očitno  zaresna .  Skozi  polmrak  igličevja  je  s  tal  posijal  belkast  pravokotnik .  Odgrnil  sem  veje  –  in  pobral  list  papirja ,  ki  bi  bil  še  uporaben ,  če  ne  bi  bil  na  spodnjem  koncu ,  skoraj  pri  robu ,  popisan  z  ihtavo ,  že  kar  zdravniško  pisavo ,  ki  je  v  naglici  pozabila  svoj  namen .  Pisalo  je

Da  bi  bila  reč  še  bolj  zapletena ,  sem ,  ko  sem  pismo  vračal ,  pod  jelko  naletel  na  še  eno  –  medtem  ga  je  bil  napisal  še  Klemen .  Seveda  tudi  njegove  pisave  nisem  znal  brati .  A  dva  takšna  možganska  rebusa  bi  bila ,  tako  se  mi  je  zdelo ,  za  moje  možganske  zmožnosti  preveč ,  zato  sem  reševanje  Klemnovega  primera  raje  preložil  na  zvečer .

Rekel  sem :  ' Želim  si  samo ,  da  bi  bil  Orakelj  še  živ .  On  bi  vedel ,  kaj  je  munk . '

Kljub  veselju  nisem  pozabil  na  Ančko .  Vzel  sem  Slovar  slovenskega  knjižnega  jezika ,  šel  z  njim  v  gostinsko  sobo ,  polistal  in  rekel :  ' Je  munk  priprava  s  koleščki ,  ki  se  pritrdi  na  podplat  obutve ? '  Ana  je  odkimala .  ' Torej  je  igrača ,  ki  predstavlja  deklico ? '  Spet  je  odkimala .  ' Se  pravi ,  da  ne  more  biti  drugega  kot  onega ? '  In  pokazal  sem  na  učilo ,  kateremu  v  slovarju  nisem  našel  nobene  ustrezne  definicije  in  ki  bi  mu  torej  neonim  res  prišel  prav .  A  Ančka  je  še  v  tretje  odkimala .

' Zakaj  ne ? '

Skodelico  sem  zravnal  šele ,  ko  je  bila  povsem  izlita .  Ekran  je  še  zadnjič  silovito  zažarel  in  se  potem  utrnil ,  prav  kakor  zvezda  nad  Betlehemom .

Blažena  vera ,  ki  gore  podira !

Prosil  sem  ga ,  naj  mi  jo  sfaksira  –  ko  bom  prebral ,  se  bom  odločil .

Potem  sem  se  usedel  na  Žižka  –  na  trdi  podlagi  razmišljam  bolje  –  in  si  zastavil  usodno  vprašanje :  je  mogoče ,  da  je  imela  Ciganka  navsezadnje  le  prav ?

Pred  volitvami  smo  županski  kandidati  odgovarjali  Ljubljanskemu  Dnevniku ,  kaj  bi  storili ,  če  bi  na  samotni  Nazorjevi  skupinica  ' čapcev '  pretepala  nemočno  žrtev .  Kot  menda  edini  sem  odgovoril ,  da  bi  stekel  po  policijo  na  Tavčarjevi  –  drugi  bi  ' fizično  ustavili  napadalce ' .

' Delovni  koncept

osnutka  predloga  DZ  RS  za  sprejetje  ukrepov  za  mednarodno  zaščito  slovenske  samobitnosti  dolomitskega  klopa  ( Dermacentor  Dolomitensis  Polhogradii )

Ob  teh  besedah  mi  z  molčečim  gibom  končno  dovoli ,  da  zlezem  na  kavč .

' V  tem  je  ravno  lepota  problema  –  in  dolgo  sem  potreboval ,  da  sem  mu  prišel  do  dna !  A  ste  že  bili  kdaj  na  zabavi ,  družabni  prireditvi ?  Potem  se  vam  je  gotovo  že  zgodilo ,  da  vas  je  v  kot  stisnil  kak  duhamornež  in  vas  moril  s  slabimi  vici  ali  dolgočasnimi  anekdotami ,  pa  pri  tem  kar  pljuval  v  zanosu ?  No ,  tako  se  zdaj  širi  okrog  moj  virus ! '

Medtem  ko  vse  bolj  zastajajoče  naštevam ,  postane  pritajeno  škrebljanje  tako  izrazito ,  da  si  kljub  krivdnim  občutkom ,  ker  bom  prekršil  terapevtski  pakt ,  ne  morem  kaj  in  požmurim  skozi  trepalnice .

9.  II.  1999

10.  II.  1999

Kocbek  je  pričakoval  ' odkrit  in  krut  odgovor ' ,  toda  ' vsi  sogovorniki  so  me  vztrajno  in  zgovorno  prepričevali ,  da  sem  napačno  informiran ,  češ  da  so  domobranci  v  prevzgajališčih ,  da  jih  bodo  le  počasi  spuščali  na  domove ,  voditelje  pa  kaznovali ,  kakor  kdo  zasluži .  Ko  pa  so  se  izgovorili  in  zapazili  moje  olajšanje ,  so  se  hoteli  rafinirano  poigrati  z  menoj .  Začeli  so  se  mi  suvereno  čuditi ,  češ  ti  bi  se  najbrž  celo  veselil  tega ,  če  bi  jih  pobili ,  ti  si  po  vsej  priliki  to  celo  želiš .  In  resnično  sem  se  čutil  osramočenega  spričo  njihovega  soglasnega  in  lahkega  odgovarjanja ,  sam  pri  sebi  pa  sem  hvalil  Boga ,  da  me  je  rešil  bremena . '

' Snoj  je  hotel  vedeti  moje  mnenje  o  njegovem  zadržanju  do  mandata ,  ki  mu  ga  nudijo ,  predvsem  zaradi  vesti  o  pokolih ,  ki  so  se  dogodili .  Potem  ko  sem  mu  vse  razložil ,  kar  se  tiče  reorganizacije  slovenskega  duhovnega  območja ,  ki  ga  predstavlja  katolištvo ,  se  je  zelo  pomiril  . . . 

Na  strani  45  v  opisu  pogovora  s  Pokornom  Pokorn ,  Jože  ( 1904 – 72 ) ,  ekonomist ,  1945 - 48  minister  za  pravosodje .  jo  spet  omeni  in  s  tem  opredeli :

Vse  do  4.  oktobra  1947 ,  datuma ,  ki  ga  je  Kocbek  navedel  v  Pričevalcu . 

Da  pa  so  5.  oktobra  zanesljivo  spregovorili  tudi  o  pobojih ,  kakor  zatrjuje  Kocbek  v  Pričevalcu ,  o  tem  obstaja  v  Dnevniku  1946  vsaj  posreden  dokaz .  Resda  tudi  zapis  s  tega  dne  ( str.  145 ,  146 )  ne  omenja  domobrancev  ali  pobojev ,  ampak  se  zadržuje  pri  vsebinskih  vprašanjih ,  ki  so  se  nanašala  na  glavno  temo  referata ,  namreč  na  pobudo ,  da  se  naposled  začne  ' reorganozacija  slovenskega  katoliškega  območja ' ,  ki  jo  je  Kocbek  leto  dni  poprej  napovedal  Snoju  in  ki  so  jo  cekajevci  z  Marinkom  na  čelu  že  vnaprej  zavračali ,  češ  da  ' vsaka  diferenciacija  neogibno  pelje  v  reakcijo ' .  Vendar  pa  Kocbek  tu  pripisuje ,  da  je  Vidmar  ocenil  njegove  ' pripombe '  kot  ' moralni  pritisk ,  s  katerim  bi  si  laže  izbojeval  pristanek  na  svoje  predloge ' .  Ta  omemba  se  povsem  ujema  s  Kocbekovo  navedbo  iz  Pričevalca ,  da  so  mu ,  ko  so  opazili  njegovo  olajšanje ,  začeli  cinično  podtikati ,  češ  ' ti  bi  se  najbrž  celo  veselil  tega ,  če  bi  jih  pobili '  Ali  se  je  v  partijski  druščini  ' izmodreni '  Vidmar ,  medtem  ko  je  cinično  zavračal  naivnega  Kocbeka ,  vsaj  za  hip  spomnil  svoje  poti  v  Beograd  šest  let  poprej ,  ko  je  sam  podobno  naivno  zaupal ,  da  mu  bodo  Sovjeti  iskreno  odgovorili  na  vprašanje ,  ali  se  ' tajni  protokol '  pakta  Molotov - Ribbentrop  morda  nanaša  na  delitev  Jugoslavije ?  . . . 

Ali  sem  sploh  upravičen  pisati  o  rečeh ,  ki  jih  ne  maram ?  –  tako  sem  se  spraševal ,  odkar  so  me  povabili  k  sodelovanju .  In  ali  ne  bo  to  samo  potrata  časa ?  Velika  večina  slovenske  TV  produkcije  se  mi  zdi  bolj  ali  manj  neprebavljiva  –  ali  ne  bom  naposled  kot  tisti  sovražnik  špagetov  –  ' vlažnih  žnor  za  perilo ,  prelitih  z  mlačnim  izbljuvkom '  –  ki  je  na  smrtni  postelji  vzdihnil :  ' Mar  bi  se  bil  raje  prerekal  o  tistem ,  kar  mi  je  šlo  v  slast ! '

Skrivnost  se  je  razjasnila  šele  14.  februarja ,  ko  sem  bil  odstavljen  od  ' race ' .  Ko  sem  prvič  odprl  vrata  stranišča ,  mi  je  spet  segel  v  nos  tisti  sladkasto - ostri  vonj  in  mi ,  kot  nekdaj  Proustu  njegove  magdalenice ,  omogočil ,  da  sem  raziskal  vzroke  izgubljenega  časa .

Mobifonija

' Aha . '

Nasmehnil  sem  se :  ' In  mi  bojo  povedali ,  kakšen  je  smisel  življenja  in  smrti ? '

' Tega  pa  ne  garantiram . '

' Kar  –  vidite  svastiko ?  No ,  ta  vas  poveže  s  centralo  našega  računalnika . '

Zaprl  sem  slušalko  in  jo  pomolil  hostesi .

Tako  sem  res  šel  in  si  omislil  mobilni  telefon .

Stopil  sem  iz  stranišča  in  odkorakal  proti  izhodu .  Mimogrede  sem  se  oziral  po  tistem  štantu .  Hotel  sem  vprašati ,  kakšna  so  jamstva ,  da  bo  komunikacija  omejena  izključno  na  mrtve .  Računalnik  lahko  brez  dvoma  na  isti  način  analizira  in  oponaša  tudi  sedanje  naročnike .  Kdo  mi  torej  lahko  jamči ,  da  me  lepega  dne  ne  bo  poklical  ponaredek  živega  človeka ?

Kilgore  Ben  Trout  efendi

Najbrž  je  Jezus  zato  dodal  enajsto  zapoved :  ' To  je  moja  zapoved ,  da  ljubite  drug  drugega . '  ( Janez ,  15 ,  12 ) .  A  to  njegovo  vodilo ,  še  posebno  v  povezavi  z  nastavljanjem  drugega  lica ,  se  mi  je  zdelo  pretiravanje  v  nasprotno  smer .  Nič  čudnega ,  da  so  ga  nazadnje  pribili  na  križ .

In  ta  misel  ima  sestro :  ' Mogoče  si  je  izbrati  prave . '  Katere  to ?  Tiste  brez  zvez . 

Misleč ,  da  bo  slon  tudi  tokrat  ostal  v  Ameriki .

Po  tednu  dni  dežja ,  ki  je  odplaknil  listje  in  drobir ,  je  od  steze ,  speljane  prek  pobočij  Panovca ,  ostala  le  gaz  iz  razmočene  ilovice ,  dodatno  sčobodrane  pod  peketom  premnogih  urnejših  nog . 

100  M

Članom  Filipidesa  izrekam  posebno  pohvalo ,  kajti  namesto  običajnih  majic  so  udeležencem  na  cilju  razdelili  ' startaske ' .  Kakor  da  bi  bili  vedeli ,  da  bom  rezervne  čevlje  pozabil  doma !  Brez  teh  copatov  bi  bil  moral  domov  bos  –  bila  bi  prehuda  blasfemija  po  nemarnem  teptati  čudotvorno  blato  na  mizunkah .

Na  srečo  imam  idealno  ženo .  Idealna  žena  je  po  definiciji  tista ,  ki  na  moževo  povelje :  ' Daj ,  prinesi  mi  tisto , '  gre  in  res  prinese  tisto ,  pa  naj  gre  za  kladivo ,  pivo  ali  popendekel . 

' Kaj  pa  ti  veš ? '  sem  ji  rekel .  ' Med  porodom  si  ostala  brez  kisika  –  odkod  bi  se  torej  spominjala  mojega  infarkta ? '

Proti  plačilu  4999  SIT  lahko  na  mojem  dopisnem  naslovu  ( s  pripisom  ' Ob  40.  rojstnem  dnevu  Dela  –  darilo  Branka  Gradišnika  bralcem ' )  naročite  stekleničko  ' Hači - eliksirja ' .

Padca  s  postelje  se  ne  spominja ,  niti  tega  ne  ve  več ,  da  si  je  zlomila  stegnenico ,  a  v  njej  se  je  naselil  slep  strah  pred  kakršnimkoli  premikanjem ,  tako  da  ji  moramo  dlani ,  preden  jo  premestimo  v  postelji ,  odlepljati  od  stranic .

Tokrat  ne  razpre  ustnic  in  ne  sprejme  cevčice ,  čeprav  ji  prigovarjam ,  da  jo  bo  bevanda  okrepila ,  in  ji  mešljam  pod  nosom  vonj  po  sladkorju .

Gotovo  je  tudi  neskaljeno  čustvo ,  ki  ga  čutim  zdaj  do  nje ,  povezano  z  dejstvom ,  da  končno  ne  skrbi  več  zame .  Zdaj ,  ko  sva  po  skoraj  petdesetih  letih  zamenjala  vlogi ,  vem ,  kako  da  me  je  včasih  lahko  spravila  v  tak  bes .  Podžigala  me  je  nezavedna  zamera  spričo  tega ,  da  v  meni  nikoli  ni  nehala  gledati  otročička .

In  ko  sem  ji ,  žalovalki ,  zaklenil  vrata  v  novi  dom ,  je  na  vhodno  kljuko  obešala  PVC  vrečke  z  jogurti  in  kislo  smetano  in  bananami  –  z  vsem  tistim ,  kar  ji  zdaj  vračam .

Ali  pa  si  je  utirala  vstop  s  pomočjo  pismonoše .

Sedim  torej  ob  postelji  in  pripovedujem ,  kar  pripovedujem  ob  vsakem  obisku :  Mitja  študira  za  ' rimca ' .  Ivana  ima  jutri  26  let .  Ana  se  je  naučila  premikati  pedale  na  tricikelčku .  Klemen  je  narisal  ribo  z  luskami .

V  eni  tistih  kartotečnih  škatel ,  v  kakršne  odlagam  projekte  za  tako  dolgo ,  da  jih  nazadnje  odtujene  do  nespoznavnosti  pomečem  v  smeti ,  pod  prvimi  poglavji  nekega  romana  odkrijem  list ,  na  obeh  straneh  popisan  z  mamino  pisavo .  Iz  leta  1986  ali  1987  je ,  ko  sem  prebival  v  Lancastru .  Tudi  ohranil  se  je  gotovo  le  zato ,  ker  sem  tam  samogibno  shranjeval  vse ,  kar  je  prišlo  iz  domovine . 

Nekoč  sem  kot  otrok  sanjala ,  da  vlak  kroži  po  majurečkih  travnikih .  Videla  sem  ljudi ,  dim ,  okna ,  zeleno  travo  spodaj  in  žive  meje  za  vlakom ,  jaz  pa  sem  to  gledala  in  videla  z  našega  dvorišča .  Dokazovala  sem ,  da  je  bil  vlak  na  travniku ,  celo  jokala  sem ,  in  samo  manjkajoče  tračnice  so  me  prepričale .  Še  danes  vidim  tisti  vlak .  Tudi  tebe  morda  vara  kak  tak  spomin ,  da  sprašuješ  te  reči .

Po  ločitvi  je  v  želji ,  da  bi  dokončno  porazila  mojega  očeta ,  začela  pisati  avtobiografski  roman ,  ker  pa  so  se  ji  poglavja  izgubljala ,  je  nazadnje  presedlala  in  73 - letna  izdala  prvo  zbirko  pesmi ,  o  kateri  je  Milan  Dekleva  zapisal ,  da  je  ' ena  najboljših  v  naši  novejši  ustvarjalnosti ' .

Kakor  da  bi  bila  slutila ,  kaj  jo  čaka ,  je  vse  življenje  hranila  prav  vsak  papirček  –  pisma ,  kartice ,  račune ,  fotke ,  vstopnice ,  potrdila  –  in  iz  teh  skrivnih  arhivov  si  je  zadnjih  deset  let  polnila  spomin  in  torbico .
