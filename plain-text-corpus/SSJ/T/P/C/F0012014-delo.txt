 
Po  ponedeljkovi  seji  parlamentarne  skupine  za  jezik  ( njen  smisel ,  iz  katerega  izvirajo  tudi  naloge ,  je  zapisan  v  dolgem  uradnem  imenu :  delovna  skupina  za  področje  jezikovnega  načrtovanja  in  jezikovne  politike )  je  jasno ,  da  Dularjev  zakon  o  jeziku  ( uradno :  predlog  zakona  o  rabi  slovenščine  kot  uradnega  jezika )  še  dolgo  ne  bo  pod  streho .  Če  sploh  kdaj .  Omenjena  skupina  ( šteje  trinajst  članov ,  v  njej  so  jezikoslovci  in  pravniki ,  vodi  jo  dr.  Breda  Pogorelec )  je  predlog  zakona  za  drugo  obravnavo  v  parlamentu  namreč  zavrnila .  S  tem  je  soglašalo  deset  članov ,  trije  so  bili  proti .  Pa  ne  le  to :  pet  članov  skupine  meni ,  da  takega  zakona  sploh  ne  potrebujemo .

Ljubljana  -  Jernej  Klarič ,  disciplinski  sodnik  pri  NZS ,  ki  bedi  nad  drugoligaši ,  je  NK  Železničar  kaznoval  s  300.000  tolarji .  Tako  visoko  kazen  si  je  mariborski  klub  prislužil  zaradi  slabe  organizacije  tekme ,  potem  ko  je  eden  od  gledalcev  tekme  Železničar  -  Drava  Asfalti  Ptuj  s  komolcem  v  hrbet  udaril  sodnika .  Povrhu  so  sodniku  še  poškodovali  avtomobil ,  saj  mu  je  neznana  oseba  spraskala  lak  na  bočni  strani .  V  postopku  zaradi  nešportnega  vedenja  predstavnikov  kluba  po  pokalnem  obračunu  z  Aluminijem  je  tudi  NK  ERA  Šmartno .  Mitja  Klavora ,  disciplinski  sodnik  pri  Združenju  klubov  1 .  SNL ,  je  koprskega  napadalca  Saudina  Husejnovića  kaznoval  z  200.000  tolarji ,  ker  je  pljunil  tekmeca .  Goran  Benovič  ( Korotan )  pa  je  ob  50.000  tolarjev .  G.  N.

Olga  Cvetek
