 
Ameriški  sekretar  za  obrambo  Donald  Rumsfeld  je  predsedniku  Georgeu  Bushu  poslal  predlog  za  mobilizacijo  50.000  rezervistov .  Poziv ,  ki  bi  bil  največji  po  Zalivski  vojni  leta  1991 ,  bi  omogočil  okrepljene  zračne  patrulje  predvsem  na  območjih  New  Yorka  in  Washingtona ,  pa  tudi  drugod  po  ZDA .  Predsednik  Bush  je  predlog  že  sprejel  in  potrdil .  Senat  pa  je  odobril  40  milijard  dolarjev  za  blažitev  posledic  terorističnega  napada  in  iskanje  storilcev .  Obenem  je  senat  predsedniku  odobril  uporabo  vojaške  sile  proti  teroristom  in  tistim ,  ki  mednarodni  terorizem  podpirajo .  Rumsfeld  je  včeraj  že  vpoklical  35.000  rezervistov .

( kr )
