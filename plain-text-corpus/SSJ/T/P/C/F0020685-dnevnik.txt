 
LJUBLJANA  Med  1.  aprilom  in  15.  majem  bodo  morali  kmetje  oddati  zahtevke  za  letošnja  neposredna  izplačila  ( subvencije )  v  kmetijstvu .  Za  najrazličnejše  ukrepe  jim  je  na  voljo  56  milijard  tolarjev  slovenskega  in  bruseljskega  denarja  ali  15  milijard  več  kot  lani .  Da  bi  se  izognili  številnim  napakam  pri  izpolnjevanju  obrazcev  ( lani  je  bilo  nepopolnih  trideset ,  predlani  pa  kar  štirideset  odstotkov  vseh  oddanih  vlog ) ,  jih  bodo  tokrat  prvič  pomagali  elektronsko  izpolnjevati  kmetijski  svetovalci .

Z  vprašanji  smo  se  hoteli  obrnili  tudi  na  mariborsko  podjetje  Novus ,  vendar  s  pristojnimi  nismo  mogli  komunicirati ,  ker  se  nam  oseba  na  drugi  strani  telefona  ni  hotela  predstaviti .  Podobno  je  bilo  tudi  pred  tedni ,  ko  smo  prvič  poskušali  priti  v  Sloveniji  v  stik  s  tem  podjetjem .  Tudi  tokrat  smo  poklicali  še  v  Dom  smreka ,  ki  je  ustanovitelj  Novusa .  Vendar  so  nam  dejali ,  da  Novus  komunicira  samo  po  navadni  pošti .  Klicali  smo  tudi  lastnika  stavbe ,  kjer  naj  bi  bil  sedež  Novusa ,  vendar  nam  je  ta  postregel  samo  s  podatkoma  o  naslovu  in  davčni  številki  Novusa .
