 
Izola  -  Priprave  na  letošnji  evropski  rokometni  festival  so  že  skorajda  v  zaključni  fazi .  Že  čez  dober  mesec  dni  se  bo  prireditev  v  Izoli  začela .  Organizatorji  imajo  že  zdaj  več  kot  130  prijavljenih  ekip  in  letos  bo  gotovo  presežen  rekord .  Predvsem  veseli  dejstvo ,  da  se  na  Eurofest  tuje  ekipe  rade  vračajo  in  da  je  vsako  leto  več  udeležencev  iz  posameznih  držav .  Tako  bo  letos  precej  več  tajvanskih  ekip ,  ki  so  med  najzanimivejšimi  gosti  že  zaradi  svoje  uniformiranosti  in  discipline .  Lani  so  bili  v  Izoli  prvič  Španci ,  letos  se  bo  njihova  kolonija  povečala  in  na  slovenski  obali  bo  kar  sedem  njihovih  ekip .  Že  lani  so  bili  s  svojo  folkloro  in  družabnostjo  v  ospredju ,  tako  da  si  tudi  letos  lahko  obetamo  obilico  zabave .  Prvič  se  bodo  po  izolskih  igriščih  podile  tudi  francoske  ( Besancon )  in  ruske  ekipe  ( Toljati ) .  Seveda  še  vedno  sprejemajo  prijave .  Poleg  pisarne  Eurofesta  je  najbolj  dostopno  spletno  mesto  www . sportmaestral - club.si ,  kjer  lahko  vsi  zainteresirani  dobijo  informacije .  Za  letošnjo  sezono  si  Tone  Barič ,  direktor  Eurofesta ,  zamišlja  še  eno  presenečenje .  Na  turnirju  naj  bi  v  ekshibicijski  tekmi  nastopili  članski  ekipi  zvezdnikov  iz  slovenskega  državnega  prvenstva  in  ekipa ,  sestavljena  iz  primorskih  rokometašev .  Dva  prvoligaša  ( Cimos  in  Gold  club ) ,  dva  1 .  B  ligaša  ( Sežana  in  Gorica )  ter  povratniki  v  to  društvo  Izolčani  se  bodo  verjetno  z  veseljem  odzvali  povabilu  in  se  pomerili  z  najboljšimi  slovenskimi  rokometaši .  Seveda  pa  je  Eurofest  namenjen  predvsem  druženju  mladih  rokometašev  ob  koncu  sezone ,  po  končanih  šolskih  obveznostih ,  in  medsebojnemu  spoznavanju  tudi  ob  igriščih .  Organizatorji  še  vedno  iščejo  glavnega  pokrovitelja  prireditve .  Poleg  tega  pa  še  niso  končani  pogovori  s  koprsko  občino  in  upamo  lahko ,  da  se  bo  letos  Eurofest  vnovič  " razširil "  tudi  izven  Izole ,  saj  ta  postaja  skoraj  premajhna  za  množico  udeležencev ,  ki  dobesedno  preplavijo  izolske  ulice  in  trge .
