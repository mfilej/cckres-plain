 
Peter  Frankl  ,  odgovorni  urednik

Premočna  zmaga  liberalne  demokracije  na  volitvah  bi  lahko  bila  jamstvo ,  da  bo  zdajšnja  vlada  uresničila  eno  ključnih  točk  programa  največje  stranke  -  to  je  privatizacijo  državnega  premoženja  in  deregulacijo  pomembnih  gospodarskih  sektorjev .  Realizacija  teh  dveh  ciljev  je  za  Slovenijo  izjemnega  pomena .  Prvič  zato ,  ker  bi  to  bil  lahko  velik  vzgon  za  biznis ,  drugič  pa  zato ,  in  to  je  povezano  s  prvim ,  ker  bi  privatizacija  in  deregulacija  pomembno  pretrgali  izjemno  škodljive  spone  med  gospodarstvom  in  politiko  oziroma  politiki .  Te  spone  seveda  niso  škodljive  samo  za  gospodarstvo ,  posel  oziroma  tržno  ekonomijo ,  temveč  tudi  za  politiko  oziroma  politike ,  saj  se  lahko  v  veliko  primerih  vdajo  skušnjavam  ( korupciji ) ,  zaradi  česar  dobivajo  politiki  še  bolj  nenavaden  predznak .  Primera  Šuštar  in  Kodrič  bi  težje  dobivala  široke  politične  razsežnosti ,  če  pri  nas  ne  bi  bile  spone  med  gospodarstvom  in  politiki  tako  tesne .
