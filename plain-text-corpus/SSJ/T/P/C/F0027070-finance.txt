 
objavljeno  9.11.00  16:02  dopolnjeno  9.11.00  16:04

Komentar :

Uprava  podjetja  načrtuje  v  prihodnjem  letu  povečanje  proizvodnje  za  vsaj  osem  nominalnih  odstotkov ,  zmanjšanje  zaostanka  izvoza  za  uvozom  in  povečanje  števila  zaposlenih  za  slab  odstotek .  Dolgoročnejši  načrti  pa  obsegajo  štiri -  in  večodstotno  realno  rast  proizvodnje  ter  štiri -  in  manjodstotno  rast  cen  izdelkov .  Obstaja  tudi  načrt  odplačevanja  dolgov ,  tako  domačih  kot  tudi  tujih ,  zaman  pa  smo  iskali  načrt  novega  zadolževanja ,  podatke  o  morebitnem  dobičku  in  dividendah .  Podjetje  ima  nekaj  manj  kot  dva  milijona  delničarjev ,  vsak  izmed  njih  pa  naj  bi  načeloma  imel  enak  odstotek  glasov .

Delničarje  lahko  prevara  le  nenavadno  visoka  rast  proizvodnje ,  za  katero  pa  utegne  strateški  partner  pri  bolj  podrobnem  " due  dilligenceu "  ugotoviti ,  da  jo  tako  ali  tako  že  sam  financira  s  svojimi  prihranki .  To  načeloma  ni  nič  slabega ,  saj  se  je  podobno  godilo  tudi  največjim  tekmicam  našega  podjetja ,  le  da  so  naši  pooblaščenci  in  uprava  brez  skromnosti  dobili  priznanje  delničarjev  za  nekaj  skromnih  let  avtonomne  rasti  proizvodnje .

Komu  priporočamo  nakup  delnic  podjetja  Slovenija ,  d.  d. ?  Če  niste  solastnik  družbe  pooblaščenke ,  če  niste  delničarski  pooblaščenec  in  član  uprave ,  vam  priporočamo  nakup  delnic  podjetja  Slovenija ,  d.  d. ,  samo ,  če  ste  z  delnico  Dadasa  zaslužili  vsaj  pol  milijona  mark .  Vsem  drugim  pa  svetujemo  prodajo ,  dokler  je  na  trgu  še  povpraševanje .
