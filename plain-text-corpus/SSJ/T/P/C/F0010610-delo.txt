 
- Zaradi  oprostitve  plačila  nadomestila  za  uporabo  stavbnega  zemljišča  objektov  za  znanost  in  gospodarsko  dejavnost  se  bo  v  že  sprejeti  proračun  občine  Dol  pri  Ljubljani  nateklo  32  milijonov  tolarjev  manj  denarja  kot  lani .  Dvanajst  milijonov  manj  bo  za  omejeno  rabo  prostora  plačala  Agencija  za  radioaktivne  odpadke  ( Arao )  -  upravlja  prehodno  skladišče  za  nizko  in  srednje  radioaktivne  odpadke  v  Brinju  -  za  dobrih  20  milijonov  tolarjev  bo  skromnejše  tudi  plačilo  elektrikarjev  v  Beričevem  in  Inštituta  Jožef  Stefan  za  jedrski  reaktor  v  Brinju .  Po  napovedih  tajnika  dolske  občine  Francija  Vončine  se  na  komunalnem  področju  kljub  temu  napovedujejo  naložbe  z  denarjem  ljubljanskega  Holdinga .  Z  220  milijoni  tolarjev  nameravajo  zgraditi  plinovod ,  zamenjati  vodovodne  cevi  in  položiti  kanalizacijo  na  Vidmu  in  v  Dolu  pri  Ljubljani ,  položiti  sekundarno  vodovodno  omrežje  v  Senožetih  in  45  milijonov  tolarjev  nameniti  za  širitev  deponije  komunalnih  odpadkov  na  Barju .  V  skladu  s  pogodbo  o  delitvi  premoženja  z  MOL  bo  Holding  letos  prvih  100  milijonov  tolarjev  ( od  skupno  500 )  namenil  gradnji  kanalizacije  v  Dolu  pri  Ljubljani  in  na  Vidmu .  V  prihodnjih  dveh  letih  nameravajo  s  svojim  denarjem  urediti  še  krožišče  na  glavni  zasavski  cesti  v  Dolu  pri  Ljubljani  in  odkupiti  zemljišča  za  krožišče  v  Dolskem .  Začetek  asfaltiranja  dobrega  kilometra  ceste  od  Laz  proti  Jančam ,  vrednega  15  milijonov  tolarjev ,  se  bodo  razveselili  tudi  Ljubljančani ,  ki  množično  obiskujejo  to  planinsko  postojanko .

Foto  Ramin  Ratiasme / WFP
