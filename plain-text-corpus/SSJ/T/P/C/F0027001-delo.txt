 
V  teh  dneh  sem  nekajkrat  povedal ,  da  sem  prepustil  selektorstvo  v  želji ,  da  bi  naslednik  moje  delo  z  našo  reprezentanco  še  nadgradil .  S  tem  sem  imel  v  mislih  predvsem  psihološko  plat .  Sam  sem  se  izčrpal  ob  iskanju  formule ,  kako  doseči  maksimalni  moštveni  duh  in  homogenost  v  ekipi , saj  so  me  pri  mojih  prizadevanjih  ovirali  izstopajoči  zvezdniški  posamezniki .  Prav  vsi ,  ki  smo  se  na  ta  način  imeli  priložnost  preizkusiti ,  vemo ,  da  je  delo  z  zvezdniki  naporno .  Kako  torej  doseči ,  da  bo  ekipa  delovala  kot  en  mož ?  Da  v  moštvih  ne  bi  izstopali  individualci ?  Predvsem  je  potrebno  pri  vsakem  izbranem  posamezniku  izluščiti  njegove  dobre  in  slabe  karakterne  lastnosti ,  jih  natančno  analizirati  in  ne  glede  na  vrhunsko  obvladovanje  rokometne  tehnike ,  oceniti :  ali  se  je  sposoben  prilagoditi  in  ali  kot  tak  sploh  sodi  v  ekipo ?  V  švedski  reprezentanci  so  prav  zaradi  izstopajočih  zvezdnikov  začeli  izvajati  tudi  trening  potrpežljivosti ,  saj  mora  biti  dober  rokometaš  hkrati  borben  in  tudi  potrpežljiv ,  pravi  njihov  selektor .  Mislim , da  je  njegova  že  preverjena  pot  prava ,  strinjam  pa  se  tudi  s  tem ,  da  je  potrebno  odgovornost  v  reprezentanci  porazdeliti  na  vse  in  je  ne  naprtiti  samo  trenerju ,  ki  naj  bi  bil  odgovoren  za  taktični  načrt ,  ostali  pa  za  izpeljavo . Zdi  se ,  da  so  formulo  za  dosego  izjemnega  moštvenega  duha  našli  v  marsikateri  reprezentanci . Tudi  za  našo  reprezentanco  smo  po  prvih  odigranih  tekmah  dobili  vtis ,  da  se  je  mogoče  s  selekcijo ,  ki  ji  strokovno  vodstvo  zaupa ,  s  potrpežljivostjo  in  z  borbenostjo  do  zadnjega  atoma  moči  in  do  zadnje  sekunde ,  dvigniti  in  brez  druge  opcije  obrniti  izid  sebi  v  prid .  In  prav  to  nas  pred  nadaljevanjem  EP  navdaja  s  še  večjim  optimizmom .
