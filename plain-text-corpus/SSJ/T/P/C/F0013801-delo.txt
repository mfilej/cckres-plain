 
-  Uboj  srbskega  premiera  Zorana  Đinđića  je  nepričakovano  nekoliko  zapletel  tudi  prihod  visokega  predstavnika  EU  za  skupno  zunanjo  in  varnostno  politiko  Javierja  Solane  ( levo ) .  Na  brniško  letališče  je  s  posebnim  letalom  priletel  naravnost  iz  Beograda ,  kjer  se  je  z  evropskim  komisarjem  za  zunanje  odnose  Chrisom  Pattenom  srečal  s  srbskim  političnim  vodstvom  in  preučil  razmere  po  atentatu .  V  Slovenijo  je  prišel  le  slab  teden  po  obiskih  predsednika  evropske  komisije  Romana  Prodija ,  komisarja  za  širitev  Günterja  Verheugna  in  generalnega  sekretarja  Nata  Georgea  Robertsona .  Solana  je  bil  že  večkrat  v  Sloveniji ,  tokrat  pa  prihaja  predvsem  zaradi  bližnjih  referendumov  o  vstopu  v  EU  in  Nato .  Zaradi  poznega  prihoda  v  Slovenijo  bo  šele  danes  imel  polurni  pogovor  s  študenti  na  ljubljanski  pravni  fakulteti ,  predvideni  nagovor  poslancem  državnega  zbora  pa  bo  odpadel .  Sinoči  je  visokega  gosta  na  Brdu  pri  Kranju  sprejel  predsednik  republike  Janez  Drnovšek  ( desno )  in  se  z  njim  zadržal  tudi  v  pogovoru  na  štiri  oči ,  Solana  pa  je  po  večerji ,  ki  mu  jo  je  prav  tako  priredil  Janez  Drnovšek ,  med  drugim  imel  tudi  skoraj  enourni  intervju  za  jutrišnjo  Sobotno  prilogo  Dela  .  Njegov  obisk  v  Sloveniji  se  bo  končal  danes  dopoldne  po  delovnem  zajtrku  s  premierom  Antonom  Ropom  in  srečanju  s  predsednikom  DZ  Borutom  Pahorjem .

» Po  naši  drugi  uvrstitvi  v  evropski  polfinale  upamo ,  da  bomo  kljub  vsem  težavam  tudi  v  prihodnje  še  naprej  kazali  vse ,  kar  znamo .  Po  športni  plati  smo  že  dosegli  več ,  kot  je  bilo  pričakovati .  To  pomeni ,  da  sta  naša  strategija  in  njeno  izvajanje  prava .  Ali  bomo  tako  uspešni  tudi  dolgoročno ,  pa  žal  ni  odvisno  od  nas , «  je  slovenski  sedmi  sili  potarnal  predsednik  Prul  Rudi  Bric ,  ki  si  želi ,  da  bi  bil  njegov  klub  vsaj  po  eni  plati  bolj  podoben  polfinalnemu  tekmecu  Montepllierju .  Po  finančni  namreč ,  v  kateri  pri  Francozih ,  ki  dobršen  del  proračuna  dobijo  od  mestnih  oblasti ,  ni  lukenj .

Prav  po  delavnosti  in  rahli  zadržanosti  naj  bi  Kurdi  spominjali  na  Slovence ,  natančneje  na  Prekmurce .  Iraški  Kurdistan  je  resda  gorat ,  a  Erbil ,  glavno  mesto ,  je  na  ravnici ,  razlaga  Bakhtyar  Aljaf .  » Iraški  Kurdi  in  Slovenci  imajo  skoraj  isto  zgodovino ,  poskušali  so  jih  asimilirati ,  a  so  obenem  imeli  nekatere  pravice  -  eni  v  Iraku ,  drugi  v  SFRJ . «  Islam  med  Kurdi  nima  povezovalne  funkcije ,  njihova  kultura  veri  ni  posvečala  prevelike  pozornosti ,  tudi  » kurdsko  kolo  se  pleše  med  moškim  in  ženskami ,  pesmi  opevajo  odnose  med  spoloma , «  pojasnjuje  Aljaf .  Presenetljivo  je ,  da  so  Kurdi  v  izjemno  dobrih  odnosih  z  Izraelci .  Gre  za  vzajemno  naklonjenost ,  velika  imena  izraelske  politike  prihajajo  iz  iraškega  Kurdistana ,  tam  je  bil  med  drugim  rojen  nekdanji  izraelski  obrambni  minister  Jicak  Mordehaj .  V  Izraelu  živi  kakih  150  tisoč  Judov  kurdskega  izvora  in  na  njihovi  spletni  strani  ( www.israel - kurd.org )  je  med  drugim  zaslediti  poročilo  o  medicinski  raziskavi ,  ki  naj  bi  potrdila  tesno  gensko  povezanost  med  židovskim  in  kurdskim  ljudstvom .
