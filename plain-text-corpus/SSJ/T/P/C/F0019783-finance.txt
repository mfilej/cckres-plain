 
shrani  v  shrambo

Predlagani  zakon  bo  obravnaval  že  novi  državni  zbor  in  če  poslanci  znajo  brati ,  ga  najbrž  ne  bodo  sprejeli .  Ampak  drugje  je  škoda  že  narejena .  Kdo  ve ,  mogoče  prej  opisana  ustvarjalnost  sodnikov  izhaja  iz  zdravniških  plač ,  ki  so  menda  že  preskočile  sodniške .  Poznavalci  pravijo ,  da  je  odhajajoča  vlada  zdravnikom  povišala  plače  za  dobrih  dvakrat  toliko ,  kot  pa  jim  je  bila  to  nekoč  obljubila  prejšnja  vlada .  To  povišanje  skupaj  s  povišanjem  plač  medicinskim  sestram  in  morda  tudi  drugemu  osebju  v  zdravstvu  je  za  zdravstveno  blagajno  tolikšen  zalogaj ,  da  nekateri  že  nakazujejo  potrebo  po  povišanju  stopnje  zdravstvenih  prispevkov .  To  bi  za  gospodarstvo  seveda  pomenilo  večjo  obremenitev .  Morda  še  težje  breme  pa  utegnejo  gospodarstvu  prinesti  posredne  posledice  popuščanja  pri  plačah .  Sledile  bodo  namreč  zahteve  drugih  poklicnih  skupin ,  ki  so  plačane  iz  proračuna ,  to  je  že  zdaj  očitno .  In  potem  bodo  seveda  videti  tudi  plače  v  gospodarstvu  nevzdržno  nizke .  Sindikati  so  že  tako  ali  tako  začeli  dvigati  glave  in  zahtevajo  spremembe  mehanizma  usklajevanja  plač  in  izhodiščnih  plač  v  splošni  kolektivni  pogodbi .  Če  bodo  ugotovili ,  da  so  močno  nazadovali  v  primerjavi  z  državno  upravo ,  jih  bo  težko  ustaviti .  Pritiski  na  stroške  v  gospodarstvu  torej  grozijo  z  več  strani .
