 
objavljeno  18.10.00  08:00

Jože  Biščak

Bajukova  Nova  Slovenija  in  Zagožnova  združena  SLS  +  SKD  sta  tam  nekje  v  sredini  in  skupaj ,  s  tem  da  je  ljudska  stranka  največja  poraženka  volitev ,  nesojeni  mandatar  France  Arhar  pa  bodisi  največji  osmoljenec  ali  največji  naivnež .  Verjeti ,  da  bodo  volivci  " padali  dol "  na  ime  Arhar ,  potem  ko  gospod  iz  Cerknice  kot  stara  devica  nekaj  mesecev  menca ,  ali  bi  ali  ne  bi ,  je  naivno  in  politično  nemodro .  Ga  že  vidim ,  kako  si  puli  lase  in  brke  ter  razmišlja ,  kako  bi  se  opral .  Samo  to  še  manjka ,  da  bo  rekel :  " Izkoristili  so  me .  Nikoli  nisem  pristal ,  da  bi  bil  kandidat  SLS  +  SKD  za  mandatarja . "  Zanj  bi  bilo  najboljše ,  da  prizna  poraz  in  prosi  Drnovška ,  ali  mu  lahko  čisti  čevlje .  Pa  brez  zamere ,  gospod  guverner ,  dejstva  so  taka ,  številke  pa  neusmiljeno  natančne .

Po  vsej  verjetnosti  bosta  najtrše  jedro  novo  vladne  koalicije  LDS  in  ZLSD ,  pristopila  pa  bo  morda  še  SLS .  Mogoče  tudi  Desus .  SLS  je  mogoče  privabiti  z  obljubo ,  da  kadrovskih  čistk  med  njihovimi  že  ne  bo  ( malce  težje  bo  Marjan  Podobnik  obdržal  Telekom ) ,  drugega  z  obljubo ,  da  pokojnine  ne  bodo  odpravljene ,  pa  bodo  ves  mandat  glasovali  tako ,  kot  bo  igrala  LDS ,  in  se  kasneje  trkali  po  prsih :  " Uspelo  nam  je ,  da  pokojnine  niso  bile  ukinjene . "
