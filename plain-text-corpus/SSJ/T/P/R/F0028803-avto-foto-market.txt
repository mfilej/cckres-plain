 
Prenos  moči

On  med  novimi  avtomobili  je  približno  tak  kot  Ona  ( z  Njegovo  kreditno  kartico )  v  Escadinem  butiku .  Dinamika  okusa ,  dinamika  ponudbe ,  dinamika  cene .  Razprodaje  pa  so ,  za  zdaj ,  že  mimo .

Alora ,  razlika  med  Fiatoma  Ulysse  2,2  JTD  Emotion ,  iz  testne  vrste  v  prejšnji  številki  AFM ,  ter  med  Ulysse  2,2  JTD  Dynamic ,  ki  je  zdaj  pred  vašim  nosom ,  je  v  čustvih  do  opreme  ter  v  približno  tričetrtmilijonski  tolarski  prednosti  Dynamica .  Pri  čemer  gre  vnovič  za  sedemsedežno  različico ,  z  dovolj  že  v  osnovno  ceno  vozila  zajetih  dodatkov ,  da  se  človek  ne  počuti  revnega .  Listam  po  opremskem  spisku  in  izluščim :  ABS ,  EBD  in  ESP ,  radio - CD  in  osem  zvočnikov ,  dodatni  grelnik ,  elektrificirano  sklopljivi  zunanji  ogledali ,  meglenke ,  prednji  zračni  vreči  in  varnostne  zavese ,  klimatska  naprava ,  potovalni  računalnik  -  in  tako  dalje .  Doplačilni  pri  testnem  avtomobilu  so  dopolnjena  električna  napeljava ,  karoserijska  barva  s  kovinskim  odtenkom ,  lahka  platišča ,  drsna  nosilca  na  strehi  in  parkirna  tipala . 

Dodatno  odlagališče :  v  kleti  prtljažnika .
