 
Kar  s  1500  » uradnimi «  ANSI  lumni  svetlobnega  toka  se  ponaša  Optoma  EZPro  737 ,  1,6  kilogramov  težak  ultra  lahki  projektor  solidno  majhnih  mer ,  katerega  ohišje  zavitih  liniji  krasi  še  velik  objektiv  nekoliko  » trobentaste «  oblike .  Objektiv  pa  ni  po  naključju  tako  opazen ,  saj  je  dokaj  zmogljiv .  Projicirati  zmore  na  razdalji  od  1,1  do  12  metrov ,  pri  čemer  ustvarja  sliko  z  diagonalo  od  59,4  do  749,3  centimetra .  Za  lažjo  postavitev  si  je  mogoče  pomagati  tudi  z  1,2 - kratno  optično  povečavo .  Za  projiciranje  je  uporabljena  tehnologija  DLP ,  mikrozrcalna  enota  pa  ima  1024  ×  768  zrcal  ( ločljivost  XGA ) .  Poleg  » prave «  ločljivosti  zna  ( slabše )  prikazati  tudi  druge  ločljivosti  VESA  od  640  ×  480  do  1280  ×  1024  pik .  Sliko  osvetljuje  150 - vatna  žarnica  vrste  P - VIP ,  katere  deklarirana  življenjska  doba  je  2000  ur .  Projektor  ima  kombiniran  digitalno  analogni  vhod  VESA  M1 - A ,  ki  rabi  tudi  za  povezovanje  z  računalnikom  prek  vmesnika  USB  ( priložen  je  ustrezen  kombinirani  kabel  VGA  +  USB ) .  Daljinec  je  dokaj  dobro  izdelan  in  lepo  leži  v  roki ,  tipke  so  sicer  nekoliko  gumijaste ,  razporeditev  pa  je  dobra .  Poleg  tega  ima  tudi  laserski  označevalec ,  ki  pride  prav  pri  predstavitvah ,  lahko  pa  deluje  tudi  kot  miška .  K  uporabnosti  izdelka  pripomorejo  tudi  pregledni  menuji .  Med  nastavitvami  najdemo  tudi  take  zanimivosti ,  kot  so  slika  v  sliki ,  pa  tudi  razmerje  slike  16  :  9  in  obračanje  slike  tako  po  vodoravni  kot  tudi  po  navpični  osi  ( to  pomeni ,  da  ga  lahko  uporabljamo  tudi  za  projiciranje  izza  platna ,  oziroma  ga  vgradimo  pod  strop ) .  Med  nastavitvami  še  najbolj  pogrešamo  način  delovanja  z  manjšo  močjo  žarnice  ( pa  čeprav  je  projektor  zelo  tih ,  bi  lahko  s  tem  podaljšali  življenjsko  dobo  žarnice ) .  Slika  je  dobra ,  senc  ni  veliko ,  barve  sicer  kažejo  slabosti  projekcije  DLP  ( kombinacije  osnovnih  barv  so  medle ) ,  a  so  solidne .  Edino  intenzivnost  in  kontrastnost  slike  nista  tolikšni ,  kot  bi  morda  pričakovali  od  projektorja  z  » uradnim «  kontrastnim  razmerjem  1500  :  1  in  tolikšnim  svetlobnim  tokom .  Kljub  temu  pa  lahko  rečemo ,  da  gre  za  zanimiv  model  s  kakovostno  sliko . 

Microsoftove  napovedi
