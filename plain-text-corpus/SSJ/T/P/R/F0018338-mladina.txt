 
Meni  se  zdi ,  da  za  to  obstaja  tudi  intelektualna  razlaga :  popolna  intelektualna  zmeda  med  zahodnimi  strategi ,  ki  so  se  v  hladni  vojni  naučili ,  da  vojaško  posredovanje  v  Evropi  vedno  vključuje  tveganje ,  da  bo  prišlo  do  stopnjevanja  vse  do  ravni  jedrskega  spopada .  Ti  ljudje  ne  morejo  sprejeti ,  da  v  bivši  Jugoslaviji  ni  nobene  resnične  nevarnosti  za  eskalacijo  vojne .  Čeprav  strategi  poskušajo  razmišljati  strogo  intelektualno ,  v  resnici  razmišljanja  prenašajo  na  dejanske  situacije .  Nekoliko  prestrogo  jih  sodite .  Ne  skrbi  jih  stopnjevanje  vojne  do  meddržavnega  konflikta ,  temveč  v  nasprotni  smeri .  Zapletli  se  bodo  v  policijske  akcije  in  poulične  boje .  Z  drugimi  besedami ,  lekcij  se  ne  učijo  na  primeru  kubanske  krize ,  temveč  vietnamske  in  afganistanske .  In  libanonske .  Izkušnja  tako  imenovane  mirovne  akcije  v  Libanonu  leta  1983  je  stvar ,  ki  se  ji  želijo  izogniti .  To  je  bila  operacija ,  kjer  so  Britanci ,  Italijani ,  Francozi  in  Američani  šli  tja ,  ne  da  bi  sploh  jasno  vedeli ,  kaj  za  vraga  delajo ,  šli  so  pač ,  ker  se  je  Reaganu  nekega  jutra  sanjalo ,  naj  bo  tako .  To  je  neumno ,  patetično .  In  nato  so  Američane  in  Francoze  zbombardirali .  To  je  šolski  primer  stvari ,  ki  jih  ne  smemo  narediti .
