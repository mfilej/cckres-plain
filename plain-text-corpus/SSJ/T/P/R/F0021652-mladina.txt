 
Največji  delež  prometa  na  ribji  tržnici  v  Cukidžiju  opravijo  s  tunami .  Te  imajo  na  Japonskem  izjemno  ceno ,  še  posebej  nekatere  vrste .  Kakovostni  večji  primerki  dosežejo  tudi  ceno  10.000  dolarjev .  Cena  se  določi  na  dražbi ,  ki  vsako  jutro  poteka  v  eni  izmed  ohlajenih  dvoran  ribje  tržnice .  Dogodek  je  navadno  zaprt  za  širšo  javnost ,  čeprav  se  upraviteljem  tržnice  zaradi  rane  ure  malo  po  peti  zjutraj  ne  bi  bilo  treba  bati  pretiranega  navala  turistov .  Kakorkoli  že ,  tistega  dne  licitiranje  ni  bilo  dostopno  za  tistih  nekaj  zahodnjaških  obiskovalcev ,  še  posebej  so  se  otepali  onega  s  fotoaparatom .  Toda  iz  » posvečenih «  prostorov  so  prihajali  številni  vozički  na  električni  in  plinski  pogon ,  obloženi  z  ogromnimi  telesi  tun .  Bile  so  zamrznjene ,  in  to  precej  globoko .  Z  glavami  ali  brez ,  morda  študirane ,  gotovo  pa  tončki .  V  vsem  vrvežu  delavcev  v  ribarnici ,  ki  se  jim  je  kar  naprej  mudilo ,  in  trušču ,  ki  ga  je  proizvajalo  vsakovrstno  dogajanje  v  ribjih  dvoranah ,  so  ledeni  hlodi ,  ki  so  kot  tune  še  nedavno  plavali  po  bogve  katerih  morjih  sveta ,  nemo  in  potrpežljivo  čakali  na  nadaljnjo  obdelavo .  Ta  pa  bolj  spominja  na  mizarstvo  in  tesarstvo  kot  na  kaj  drugega .  Glavno  obdelovalno  orodje  je  namreč  čisto  prava  tračna  žaga .  Dva  delavca  sta  z  natančnim  očesom  in  s  prijemom  starega  tišlarja  rezala  zamrznjene  tune  v  tunine  polovice  in  kasneje  še  v  četrtine .  Za  to  delovno  mesto  je  verjetno  potrebna  vsaj  srednja  lesarska  šola ,  nekaj  tesarskih  veščin  pa  pride  prav  tudi  naslednjemu  obdelovalcu ,  ki  je  s  sekiro  tesal  že  dodobra  razrezano  tuno .  A  to  niso  bili  edini  zastopniki  mizarske  obrti  v  ribarnici .  Za  nekaj  sto  ton  tunine  je  potrebnega  več  takšnega  kadra  in  res  so  bile  za  vogalom  še  druge  žage  in  bridke  sekirice ,  ki  so  jih  vihteli  obdelovalci  rib . 
