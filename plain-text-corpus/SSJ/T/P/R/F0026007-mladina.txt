 
DAN  PONEDELJEK ,  6.  8.

Ekskluzivno

Ljubljansko  Delo  je  to  odločitev ,  v  kateri  se  je  očitno  že  zgostila  vladarska  ideja  o  tem ,  da  je  treba  v  imenu  učinkovitosti  tudi  formalno  omejiti  parlamentarno  debato ,  pospremilo  na  svoji  prvi  strani  s  pomenljivim  naslovom :  Glava  v  Ljubljani ,  roke  pa  v  Mariboru .  Kdor  je  potem  pedantno  ( z ) bral  vse  argumente  za  ta  najnovejši  razvojni  koncept  Slovenije ,  je  lahko  vsaj  približno  doumel  politični  kontekst ,  v  katerem  so  novinarju  Večera  Miru  Petku  razbili  glavo .  V  krajih ,  kjer  naj  bi  se  slavile  in  častile  samo  roke ,  so  glave ,  ki  zasledujejo  in  premlevajo  vladajoče  mišljenje  in  vedenje ,  odvečne .  Če  je  torej  prva  poosamosvojitvena  desetletka  vsaj  na  simbolni  ravni  računala  na  dva  milijona  pametnih  glav  in  štiri  milijone  pridnih  rok ,  se  druga ,  ki  časovno  sovpada  s  prvo  odločno  uporabo  Petkove  vzgojne  palice ,  očitno  začenja  v  znamenju  jasne  in  nedvoumne  lokacije  glav  in  rok .  In  v  tako  zamišljeni  dualni  družbi  seveda  ni  nič  bolj  normalnega  kot  to ,  da  je  glava  na  tistem  mestu ,  kjer  se  že  celo  desetletje  vidno  zgoščuje  vse ,  kar  šteje  v  družbi :  oblast ,  bogastvo ,  ugled  prestiž .  V  Ljubljani  torej . 

Maribor  ima  strokovnjake
