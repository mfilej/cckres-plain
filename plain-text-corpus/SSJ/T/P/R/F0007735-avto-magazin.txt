 
Največji  minus ,  ki  bi  ga  pripisali  Versu ,  je  njegov  menjalnik .  Gibi  prestavne  ročice  so  sicer  natančni ,  tudi  vseh  pet  prestav ,  kolikor  jih  ima ,  je  dobro  izračunanih ,  toda  nekaj  manjka .  Šesta  prestava ,  natančneje .  Na  avtocesti  namreč  motor  ( ki  je  sicer  zelo  varčen ,  a  sam  po  sebi  ne  ravno  zgled  dobro  ukročenega  hrupa )  pri  približno  150  kilometrih  na  uro  začne  neprijetno  hrumeti ,  če  Versa  poženete  še  hitreje ,  pa  bo  treba  precej  povečati  glasnost  radia ,  če  boste  želeli  jasno  slišati  glasbo .  Nič  čudnega ,  saj  se  pri  največji  hitrosti  motor  vrti  blizu  rdečega  polja  na  merilniku  vrtljajev .  Šesta ,  povsem  potovalno  naravnana  prestava  je  nekaj ,  kar  Verso  z  dizelskim  motorjem  nujno  potrebuje .  Do  tedaj  ( če  seveda  veliko  časa  preživite  na  avtocesti )  svetujemo  bencinski  motor .  Tudi  z  njim  Verso  zagotavlja  odlično  razmerje  med  ceno  in  » količino «  avtomobila .  Oprema  je  namreč  v  obeh  primerih  bogata  ( klimatska  naprava  je  samodejna ,  prav  tako  VSC  za  stabilnost ,  usnje  na  volanu ,  meglenke  . . . . ) ,  cena  pa  ugodna . 

Naloga  sistema  Dynamic  Drive  je  manjšanje  bočnega  nagibanja  karoserije  v  ovinku .  Prednji  in  zadnji  stabilizatorski  palici  sta  » razrezani « ,  med  njuni  polovici  pa  je  vgrajen  poseben  hidravlični  element ,  ki  v  ovinku  predobremeni  stabilizator  in  s  tem  omeji  prečni  nagib  vozila .
