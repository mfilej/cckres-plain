 
otrok  se  navadi  na  okolico .  Če  spita  dvojčka  skupaj ,  se  kmalu  ne  pustita  motiti  drug  drugemu  ( speči  presliši  jokanje  zbujenega )

Klemen ,  ki  je  hitrejši  in  okretnejši ,  je  Ani  donedavna  zlahka  jemal  reči  iz  roke ,  pa  čeprav  ima  ona  bolj  čvrst  prijem .  Pred  nekako  10  dnevi  je  razvila  strategijo :  sede  na  ritki  se  je  sukala  proč  od  Klemna ,  tako  da  je  imela  mir  pred  njim  in  ni  mogel  doseči  njene  roke .  Danes  pa  sva  opazila ,  da  je  odgovoril  s  protistrategijo :  z  eno  roko  jo  prime  za  naramnico  ali  ovratnik  in  jo  potegne  nazaj ,  tako  da  božica  omahne  vznak  –  potem  ji  objokani  pobere  plen …

Ančka  se  je  naučila  kobacanja  po  kolenih .  Je  tudi  precej  bolj  spretna  nasploh  ( pri  vstajanju  ipd. ) .

Enako  mu  s  tem ,  ko  ga  dajemo  spat  v  njegovo  sobo ,  nakazujemo ,  da  mu  bomo  nekoč  dovolili ,  da  se  brez  krivdnih  občutkov  loli  od  nas  in  zaživi  odraslo  življenje .

10.  8 .  97 

Nismo  mogli  pogruntati ,  kako  je  prišla  ven .  Kaže ,  da  po  desni  strani ,  kjer  je  odprtina  med  ograjico  in  predalčnikom .  Vsekakor  je  pot  tvegana .  A  slišati  ni  bilo  nobenega  buma  ali  joka .  Torej  ni  padla ,  ampak  se  je  res  pretolkla  čez  ovire .

To  mi  kaže :

Odkrili  smo  tudi ,  da  oba  pri  Rezki  na  veliko  hodita ,  pri  nas  pa  skoraj  nič .  Zakaj ?  Ker  so  tam  prostori  ožji  in  ne  trpita  od  ' agarofobije ' …

Zato  je  še  toliko  bolj  nujno ,  da  najdemo  drug  aranžma .

18.10.97

Edini  problem  s  Klemnom  je  pač ,  da  v  trenutkih  razneženosti  rad  cuka  za  lase  ali  pa  celo  ugrizne ,  in  da  nekako  ni  občutljiv  za  bolečino  –  če  ga  iz  vzgojnih  razlogov  pocukam  nazaj ,  da  mu  pokažem ,  kako  to  boli ,  se  samo  smeje .  Smeje  se ,  kot  da  ni  bilo  nič ,  celo  če  ga  s  prstom  po  nesreči  sunem  v  odprto  oko  ( to  se  je  zgodilo  prejle ,  ker  je  tako  divje  opletal  z  glavo … ) .  Ta  visoki  prag  za  bolečino  se  mu  bo  otepal ,  ker  si  bo  naslade  moral  tešiti  umetno .  ( Če  si  top  za  bolečino ,  si  ' top '  tudi  za  ugodje  in  potrebuješ  dodatne  stimulanse  . . .  )

Preživeli  smo  naporno  noč ,  stanje  pa  se  danes  ni  nič  popravilo .  Od  poldneva  naprej  je  spal  Rezki  ali  Justi  v  naročju ,  povsem  apatičen  ali  letargičen .  Ob  petih  sem  se  odločil ,  poklical  bratranca  P.. ,  ki  je  pediater ,  in  ga  prosil ,  naj  pride  pogledat .  Prišel  je ,  ga  zelo  skrbno  in  temeljito  pregledal ,  ni  odkril  vzroka ,  napisal  pa  je  tri  recepte  in  za  primer ,  če  bo  prišlo  do  dehidracije ,  še  napotnico  za  na  infekcijsko .  Klemsi  je  namreč  ob  štirih  prvič  imel  drisko ,  15  minut  zatem  pa  še  enkrat …

Hitro  so  nas  sprejeli ,  zapustila  sva  ga ,  ko  je  končno  zaspal .  Temperatura  mu  je ,  tako  je  kazalo ,  začela  padati  od  naprosyna  ( podobnega  panadonu ,  a  pri  njem  očitno  deluje ) ,  in  prvič  po  več  urah  je  bil  pripravljen  malo  popiti  iz  flašice .  Ob  njem  sva  pustila  njegovega  kužka ,  na  katerega  je  bil  že  prej  navezan ,  te  zadnje  dni  pa  se  sploh  noče  več  ločiti  od  njega  . . . 

Pozneje  zvečer .

Tudi  zvečer  je  bilo  še  fino ,  saj  sva  ga  pogruntala ,  da  hrano  zavrača ,  če  ne  sme  sam  jesti .  Če  pa  mu  daš  to  možnost ,  bo  jedel .  Tako  je  precej  pojedel ,  potem  ko  sem  mu  zapekel  na  olju  jajčne  ocvrtke  ( jajce  z  malo  moke  in  mleka ) ,  da  jih  je  sam  jemal  s  krožnika  in  nosil  v  usta .  Dodatno  je  jedel  z  žličko  jogurt …

Potem  se  je  zbujal  še  nekajkrat ,  najhujše  pa  je  bilo  okrog  petih .  Morala  sva  oba  vstati ,  saj  je  vstala  tudi  Ana .  Nič  ga  ni  moglo  utolažiti .  Joka  pa  se ,  tudi  če  ga  imaš  v  naročju ,  samo  če  ga  nosiš ,  se  morda  malo  umiri .

Kakorkoli ,  okrog  6.  ure  mu  je  ponudila  še  sok  –  in  tokrat  ga  je  vzel .  Dokler  ga  sam  ne  vzame  v  roke  ( stekleničke ) ,  je  sploh  brezupno  prilčakovati ,  da  bi  začel  piti  ( začetek  pitja  pa  pomeni ,  da  se  ne  bo  upiral ,  če  ga  damo  spat  oz.  ležat ) .  Po  mojem  seveda  ni  od  samega  začetka  jokal  za  sokom .  Ne ,  v  resnici  je  jokal ,  ker  je  regresiral .  Zato  tudi  ne  more  v  tem  stanju  sam  hoditi ,  ampak  se  lahko  samo  ' nosi ' …  ( Celo  pusti  ti ,  da  ga  držiš  v  naročju  vznak ,  česar  sicer  sploh  ne  dovoli . )  Je  pač  dojenček ,  obremenjen  z  regresivno  ' paralizo ' …  Potem  ko  to  traja  kako  uro  in  starši  ne  pobesnijo ,  ampak  mu  dajejo  emocionalno  zaslombo ,  pa  se  izkoplje  iz  nje  –  in  takrat  začne  reagirati  normalno .  Morda  bi  tedaj  vzel  tudi  vodo  ali  mleko  ( ki  mu  ju  je  B.  prej  zaman  ponujala ) .

Zdaj  si  pravim ;  v  življenju  je  pomembno ,  da  imaš  mamo ,  in  očeta ,  in  kakšnega  bratca  ali  sestrico  –  in  punco  in  prijatelje  –  in  ženo  –  in  otroke  –  in  morda  vnučke ,  in  pika .

Hlipala  je  potem  še  kake  tri  minute ,  a  takoj  ko  sva  se  pobrala  iz  snemalnice ,  se  je  že  potolažila ,  ker  je  vedela ,  da  odhajava .

18.11.97

1.  Ali  visok  NSE  ob  odsotnosti  vidnega  tumorja  nakazuje  visoko  biološko  agresivnost  tumorja ?

3.  Kakšen  je  protokol  pri  nas ?  Ali  imamo  klinične  teste  ( torej  nova  tvegana  upanja )  ali  samo  standardno  zdravljenje ?

Še  preden  je  odložila ,  je  zapel  drugi  telefon  in  morala  je  vzdigniti .  Tako  je  podržala  listek  kvišku  proti  meni ,  češ  naj  ga  vzamem  in  sam  preberem .

Šla  sva  ven ,  iskala  dr.  N.  na  oddelku  A2 ,  ga  potem  poklicala  po  telefonu  300 ,  mu  sporočila ,  zaslišal  sem  njegovo  olajšanje .  Rekel  je :  ' Po  pravici  vam  povem ,  vse  do  zadnjega  nisem  verjel ,  da  bi  bilo  mogoče ,  da  je  tako  bolna . '

Pri  teti  Manci  je  zelo  prijetno ;  gospa  je  sicer  dokaj  stara  in  jo  boli  kolk ,  vendar  so  otroci  očitno  dobre  volje ,  zadovoljni ,  in  se  znajo  zabavati .  Naša  dva  sta  bila  včeraj  prvič  za  poldrugo  uro  ( midva  oba  tudi ,  tako  da  bi  se  onadva  lahko  privadila ) .

21.4.98

Pred  tremi  dnevi  je  Klemen  zvečer ,  ko  je  že  kazalo ,  da  se  je  umiril ,  spet  jokal  oziroma  se  drl ,  kot  da  ga  deremo  iz  kože  –  začelo  pa  se  je  s  tem ,  da  sem  se  komaj  rahlo  dotaknil  njegovih  laskov . . .  Mislim ,  da  potrebuje  samoto  in  da  postane  zvečer ,  če  je  dan  razburljiv ,  hipersenzibilen ,  preobčutljiv  za  stimulanse . . .  Problem  je ,  da  ne  pove ,  kaj  je  narobe ,  ampak  se  samo  dere .  Zjutraj  se  je  zgodba  ponovila ,  ko  se  ga  je  nalahno  dotaknila  Ana  . . . 

To  je  bil  prvi  njun  izlet  te  vrste .  Doslej  ni  šlo ,  ker  B.  s  svojim  hrbtom  žal  ne  more  nositi  takih  bremen  . . . 
