 
Dušan  Jesenšek  iz  RD  Tolmin  je  predstavil  raziskavo  muharjenja  v  dolini  reke  Soče ,  ki  je  analizirala  ohranjanje  okolja  in  biodiverzitete  ob  hkratnih  pozitivnih  ekonomskih  učinkih .  Raziskavo  je  financirala  Francija ,  vodila  pa  jo  je  dr.  Caroline  Sullivan  iz  Velike  Britanije .  Leta  2002  so  razdelili  anketne  vprašalnike  članom  RD  in  tujcem ,  ki  lovijo  v  dolini  reke  Soče .  Z  raziskavo  so  ugotovili ,  da  ribiči ,  ki  predstavljajo  samo  1  %  turistov  v  tem  okolju ,  ustvarijo  kar  21  %  dnevnega  prihodka  od  turizma .  Če  k  temu  prištejemo  še  nočitve ,  je  odstotek  še  bistveno  večji .  Poleg  tega  ribiči  prihajajo  spomladi  in  jeseni ,  kar  bistveno  podaljšuje  turistično  sezono .  Večina  ribičev ,  ki  je  lovila  na  Soči ,  prihaja  iz  Italije  in  Francije .  72  %  ribičev  je  bilo  včlanjenih  v  svoje  nacionalne  ribiške  organizacije ,  kar  pomeni  dodatno  možnost  za  promocijo  soških  revirjev .  Prek  70  %  anketiranih  tujcev  je  izrazilo  željo ,  da  se  bi  na  ta  revir  še  vrnili  in  da  ga  bodo  priporočili  tudi  znancem .  Z  raziskavo  so  ugotovili ,  da  tujci  z  ribolovnim  turizmom  v  dolini  reke  Soče  ustvarijo  kar  za  1.555.276  EUR  prihodkov ,  medtem  ko  ga  domači  za  624.950  EUR .  Pri  tem  je  tujcev  le  6,3  %  vseh  ribičev ,  ki  lovijo  na  Soči .  Med  razlogi  za  prihod  tujci  navajajo  reko  kot  tako ,  ribe  v  njej ,  neokrnjeno  okolje ,  pomembni  dejavniki  pa  so  še  namestitev ,  prijaznost  ljudi ,  hrana  in  vino .  Dušan  Jesenšek  je  predstavitev  raziskave  sklenil  z  mislijo ,  da  muharjenje  lahko  veliko  doprinese  k  lokalni  ekonomiji ,  potrebno  pa  je  sodelovanje  vseh ,  ki  uporabljajo  reko  za  različne  aktivnosti .  Poleg  neposrednih  so  pomembni  tudi  posredni  učinki  takega  ribolova ,  saj  prispeva  k  ohranjanju  naravnih  danosti  in  promociji  Slovenije  kot  zanimive  turistične  destinacije . 

GORNJA  RADGONA
