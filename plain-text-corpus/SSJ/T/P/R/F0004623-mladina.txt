 
Se  spominjate  letošnjega  preloma  julija  v  avgust ,  ko  so  predstavniki  ministrstva  za  finance  napovedali  davčno  reformo  in  navrgli  nekaj  številk ,  hkrati  pa  obljubili  podrobnejšo  predstavitev  v  začetku  letošnjega  septembra  predvsem  davka  na  nepremičnine  in  sprememb  zakona  o  dohodnini .  Gre  za  dva  pomembna  zakona ,  ki  zadevata  vse  državljane ,  še  posebej  zato ,  ker  so  hitri  izračuni  pokazali ,  da  utegnemo  Slovenci  v  prihodnje  plačevati  državi  več  in  ne  manj  ( ali  enako ) ,  kot  je  to  zatrjevala  državna  sekretarka  ministrstva  za  finance  Milojka  Kolar .  Tako  je  ostala  samo  poletna  farsa .  Davčne  reforme  namreč  še  ni  v  vladni  proceduri  in  nič  ne  kaže ,  da  bo  kaj  kmalu  tudi  bila .  Prvi  finančnik  Dušan  Mramor  ima  te  dni  preveč  opraviti  s  proračunom ,  kjer  štrli  ven  19  milijard  tolarjev .  Državljani  pa  smo  ostali  nepotešeni  in  razburjeni ,  saj  samo  obljubam ,  da  bo  davčno  breme  pravičnejše  razporejeno  med  davčne  zavezance ,  ne  verjamemo  več .  Zakaj  neki  bi ?  Nategnjeni  smo  bili  že  ničkolikokrat .  Še  več .  Ne  samo ,  da  vlada  ni  še  skoraj  ničesar  konkretizirala  v  zvezi  z  davčno  reformo ,  spet  je  pavšalno  napovedala  celo  nove  davke  obdavčenje  vzajemnih  skladov .  Kar  je  po  svoje  razumljivo ,  saj  je  donosnost  vzajemnih  skladov  še  vedno  nadpovprečna  in  vladnim  birokratom  se  seveda  zdi  škoda ,  da  bi  se  temu  kosu  pogače  odpovedali .  Toda  vprašanje ,  ki  se  ob  tem  postavlja ,  ni  zgolj  retorično :  Kam  bodo  ljudje  še  vlagali  svoje  prihranke ?  Kaj  sploh  še  ostane ?  Nogavica ?  Saj  nismo  v  srednjem  veku .  Nepremičnine ?  Te  bodo  obdavčene  še  bolj  kot  doslej .  Prostovoljno  pokojninsko  zavarovanje  in  državne  obveznice ?  Povsem  mogoče ,  toda  država  bo  že  našla  način ,  da  tudi  to  obdavči .  Zato  se  zdi ,  da  ministrstvo  za  finance  trenutno  sploh  ne  ve ,  kaj  počne ,  niti  mu  ni  jasno ,  kaj  bi  rado  z  davčno  reformo  doseglo .  Ali  pač .  Ugodilo  bi  rado  vsem  lobijem  ( od  pokojninskega  do  bančnega )  hkrati .  To  pa  ni  mogoče .  Nihanje  od  ene  rešitve  k  drugi ,  od  ene  obdavčitve  k  drugi ,  državljane  že  zelo  draži .  Izmikanje  konkretnim  odgovorom ,  češ  da  se  še  usklajujemo  ( kdo ,  za  vraga ? ) ,  pa  še  dodatno  podžiga  nezadovoljstvo .  Ampak  kaj  bi  prihodnje  leto  so  volitve .  Če  ne  bodo  Slovenci  na  volitvah  spet  nagradili  tisto  oblast ,  ki  jih  je  dodatno  obdavčila .  Kar  je  povsem  mogoče .  Na  žalost .  n

Oblikovanje  DAMJAN  ILIĆ  po  motivu  Glena  Orbika  Superman ,  resnica  in  pravica

Kdo  da  dovoljenje ,  da  lahko  nekdo  poučuje  budizem  ali  islam ?
