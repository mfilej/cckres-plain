 
Vsak  odnos  gre  skozi  določene  faze ,  vedno  smo  bili  oz.  smo  del  procesov ,  ki  se  dogajajo ,  vedno  so  za  nami  določeni  dogodki ,  tako  dobri  kot  slabi .  Spomini  so  pomembni .  Polnijo  našo  dušo  s  hrepenenji ,  z  njimi  se  napajamo ,  iz  njih  srkamo  modrost ,  vedenje .  Vajina  skupna  preteklost  je  pomembna ;  je  samo  vajina  in  označuje  čas ,  ki  sta  ga  preživela  skupaj .  Ohranita  spomine  na  dobro ,  kajti  včasih  pridejo  težki  časi ,  ko  se  ne  moremo  spomniti ,  kaj  nas  je  povezovalo  z  našim  dragim .  Potrebujemo  spomine ,  potrebujemo  nekaj ,  kar  nas  bo  spomnilo  na  povezavo ,  ki  vsekakor  še  obstaja ,  čeprav  je  zakrita .  Spomnilo  nas  bo  na  namen  našega  partnerstva .  Zatorej  shranita  vse  stvari ,  ki  so  del  vaju  obeh ,  vse  fotografije ,  vsa  pisma ,  vse  vajine  drobnarije ,  podarjene  drug  drugemu .  Ko  bosta  nekoč  to  skupaj  odprla ,  bosta  šele  uvidela ,  kakšno  vrednost  ima  za  vajino  življenje  vajina  globoka  povezanost . 

8.  Zaobljuba 

Za  uspešen  odnos  je  zaobljuba  neizogibna .  Dekleta  ponavadi  potrebujejo  verbalno  potrdilo ,  vendar  lahko  to  opravita  tudi  drugače ,  na  povsem  vajin  način .  Zaobljuba  je  potrebna ,  saj  se  z  njo  oba  zavežeta ,  da  bosta  ostala  skupaj  ne  glede  ne  težave ,  ki  bodo  pestile  vajin  odnos ,  in  ne  glede  na  kakršnekoli  ovire ,  zaradi  katerih  bi  lahko  vajina  zveza  razpadla .  Velika  vrednost  tega  je  v  tem ,  da  s  tem  damo  partnerju  vedeti ,  da  nam  lahko  zaupa  in  da  ne  bomo  odšli ,  ko  bo  začel  razkrivati  svoje  bolj  skrite  delčke .  Z  zaobljubo  damo  vedeti ,  da  si  resnično  želimo  biti  blizu  in  da  ob  prvem  sporu  in  nerazumevanju  ne  bomo  pobegnili .  V  ta  namen  lahko  pripravita  vajin  majhen  obred ,  ki  bo  zaobljubo  potrdil ,  in  ga  nato  ob  vsaki  obletnici  z  namenom  ponovne  potrditve  ponovita .

Pod  prejšnjo  točko  sem  omenila ,  da  je  potrebno  partnerja  presenečati ,  in  zame  najlepše  presenečenje  je ,  kadar  nas  nekdo  čaka  doma ,  ko  pridemo ,  ali  pride  na  obisk  v  zgodnjih  jutranjih  ali  poznih  večernih  urah  brez  vnaprejšnje  najave .  To  lahko  moti  samo  tistega ,  ki  si  ne  želi ,  da  bi  ga  zalotili  s  kom  drugim .  Temu  se  reče  spontanost ,  in  prav  posebno  veselje  nas  prevzame ,  ko  vidimo ,  kako  se  drugi  veseli  našega  obiska .  To  vodi  v  prijetno  in  kakovostno  bivanje  z  drugim ,  kar  lahko  prinaša  samo  neskončno  zadovoljstvo  in  osebno  izpolnitev .

Tinna 

Veliko  ljubezenskih  odnosov  na  žalost  slej  ko  prej  razpade .  Razlogi  so  vsekakor  različni .  Kadar  dva  ugotovita ,  da  njuna  pot  življenja  v  dvoje  nikakor  več  ni  mogoča ,  nadaljujeta  pač  vsak  zase ,  čeprav  je  slovo  lahko  zelo  težko  in  boleče ,  a  zanju  najboljše .  Lahko  se  seveda  dva  razideta  iz  razlogov ,  ki  so  popolnoma  upravičeni ,  ponavadi  vsaj  za  eno  stran .  Takšen  primer  bi  bila  recimo  prevara  in  dejstvo ,  da  tega  partnerju  ( žal  ali  pa  tudi  ne )  nismo  mogli  odpustiti .  Dva  pa  se  lahko  razideta  preprosto  tudi  zato ,  ker  ne  najdeta  poti ,  čeprav  vesta ,  da  obstaja ,  in  je  začaran  krog  preveč  moreč .  Ljubezen  obstaja ,  vendar  čas  za  kvaliteten  odnos  trenutno  ni  pravi .  Morda  še  nista  dovolj  zrela  in  raje  puščata  času  čas .  Vse  se  bo  zgodilo ,  kadar  bo  najbolj  prav .

» Nisem  vedela ,  zakaj  je  to  počela .  Bila  je  priljubljena ,  imela  je  veliko  prijateljev ,  v  šoli  je  dobivala  same  dobre  ocene .  To  njeno  početje  je  bilo  zame  prava  uganka ,  in  šele  ko  sem  se  opogumila  in  jo  povprašala ,  mi  je  odkrito  govorila ,  kaj  je  njo  pripeljalo  v  takšno  početje .  Ko  je  stradala ,  se  je  počutila  bolje .  Pravzaprav  je  stradala ,  da  bi  se  tako  počutila .  Le  tako  je  imela  občutek ,  da  sama  nadzoruje  svoje  življenje .  Če  se  je  zmogla  odreči  obroku ,  je  bila  ponosna  sama  nase  in  to  ji  je  dajalo  občutek ,  da  res  živi .  Samo  še  to  ji  je  prinašalo  zadovoljstvo ,  uspešna  je  bila  le ,  ko  ni  ničesar  pojedla . «

A  ob  vsem  tem  je  tista  bodica ,  kot  trn  na  krhkem  stebelcu  vrtnice ,  ki  jo  s  tem  varuje ,  ponovno  odprla  rano ,  iz  katere  je  curkoma  privrela  kri  in  zalila  tedanje  občutenje ;  sila  je  bila  potešena ,  novo ,  trpkejše  čustvo  je  postalo  vodilo .  Obenem  se  je  tisti  hladni ,  razžirajoči  nemir  naselil  vanjo  in  pravkar  začel  s  svojo  kruto  nalogo ,  katera  ji  je  bila  vedno  odveč ,  čeprav  je  tudi  v  njej  našla  tisto  odrešujočo  potrebo  po  svobodi .  Ni  mogla  dojeti ,  čeprav  je  še  tako  močno  poskušala ;  trudila  se  je  razumeti  bistvo ,  pa  nikakor  ni  mogla  jasno  uvideti  srži  tega  dogajanja .  Ona  sama  je  vedno  poskušala  slediti  sebi ,  poskušala  je  dajati ,  kar  je  čutila ,  da  je  potrebno  in  zaželeno ,  upoštevala  je  svoje  strasti  in  včasih  tudi  slepo  sledila  svojim  notranjim  potrebam ,  vendar  nikoli  na  račun  drugega  bitja ,  nikoli  za  ceno  trpljenja ,  žalosti ,  neiskrenosti .  Verjela  je ,  da  vsaka  bolečina ,  ki  jo  povzroči  drugemu ,  postane  njena  bolečina ,  sama  sebi  pa  vendar  tega  ni  želela . 

Spomin  me  ponese  nazaj .  V  čas  sreče  in  radosti .  Tako  malo  tega  časa  je  bilo .  Res ,  res  malo .  Ampak  vseeno  dovolj ,  da  sem  spoznala ,  kaj  pomeni  čutiti  ljubezen  v  prsih ,  ljubezen ,  ki  žge ,  ki  napolnjuje  vsako  celico ,  vsako  sekundo ,  vsako  misel ;  ljubezen ,  ki  je  vidna ,  ker  žari  tudi  navzven .  Včasih  oslepljujoče ,  drugič  samo  bleščeče .  Ljubezen ,  ki  je  slepa ,  ker  si  sama  zakriva  oči .  In  ljubezen ,  ki  zmore  vse ,  ker  je  dvojna .  Razgaljena  sva  dišala  na  podlagi  iz  trave ,  odpirajoča  se  proti  nočnemu ,  temnemu  nebu .  Prizor  je  bil  osupljiv  in  z  večje  razdalje  naravnost  nezamenljiv .  V  glavi  mi  je  bučalo  in  šumelo ,  srce  pa  si  je  želelo ,  samo  da  bi  trajalo  še  in  da  se  tisti  neverjetni  občutek  apokalipse  ne  bi  nikoli  končal .  Tudi  takrat  je  nežen ,  mehki ,  rahlo  hladen  dežek  močil  pokrajino .  Ta  dežek  bo  vedno  spominjal  na  naju .  S  tleskom  se  je  dotikal  površin  okoli  naju ,  z  naju  je  spiral  vse  laži  in  prevare  in  naju  delal  nedolžna ,  čista ,  prepuščena .  Najina  travnata  podlaga  pa  je  še  kar  ostajala . 

Eno  samo  majhno  špranjo  v  tem  svetu  dogem  pa  kljub  vsemu  dopuščam :  verjamem ,  da  sva  še  vedno  na  neki  višji  ravni  povezana ,  da  sva  drug  drugemu  kot  angel  varuh ,  da  bediva  drug  nad  drugim  ves  čas ,  da  oba  veva  in  čutiva ,  da  sta  najini  življenjski  poti  vzporedni ,  ena  čisto  blizu  druge .  Pač  se  ne  sekata ,  in  to  dejstvo  je  eno  izmed  tistih ,  ki  jih  je  potrebno  sprejeti  in  vzeti  za  neizpodbitne .  Vendar ,  tudi  če  bi  uničila  vse  dokaze  najine  ljubezni ,  če  bi  zažgala  vsa  nešteta  pisma ,  vse  stvari ,  ki  sva  jih  podarila  drug  drugemu ,  ne  bi  v  bistvu  uničila  ničesar .  Vse  bi  ostalo .  Vse  podarjene  besede ,  podarjeni  pogledi ,  dotiki ,  izmenjane  misli .  Kar  je  shranjeno  v  srcu ,  tega  ni  mogoče  uničiti .  Takšni  spomini  ostanejo  za  vedno .  In  z  vsemi  temi  spomini ,  z  vsemi  bremeni ,  ki  jih  je  življenje  položilo  na  moja  ramena  in  s  katerimi  moram  hoditi  po  tej  poti  do  neizogibnega  konca ,  bom  živela  svoje  življenje  še  naprej .  Nihče  drug  namreč  ne  more  živeti  mojega  življenja ,  nihče  ne  more  izsanjati  mojih  sanj ,  nihče  doseči  mojih  ciljev .

Po  priznanju  si  vzemi  nekaj  časa  za  razmislek

AVTORITATIVNA  VZGOJA

b .  Morda  ga  pokličeš  zato ,  ker  si  še  vedno  želiš  njegove  ljubezni .  Sicer  sta  se  res  razšla ,  ampak  upaš ,  da  bo  ugotovil ,  da  si  ti  edina ,  ki  ga  lahko  osreči .  Pazi ,  da  ti  na  koncu  ne  bo  samo  še  bolj  hudo !  Če  te  še  naprej  hoče  tudi  on ,  bosta  že  kmalu  našla  skupen  jezik  in  romanca  se  bo  nadaljevala .  Nikakor  pa  ne  bodi  samo  igračka ,  s  katero  bo  počel ,  kar  si  želi .  Igrati  se  s  čustvi  drugega  je  najbolj  podlo  dejanje ,  kar  pa  dandanes  sploh  ni  tako  redko .

Ampak  da  lahko  razkrivaš  te  tako  tvoje  dele  samega  sebe  drugemu ,  je  pomembno  zaupanje ,  ki  poraja  sproščenost ,  prav  tako  pa  veliko  vlogo  igra  sprejemanje  drugega .  Pravzaprav  je  sprejemanje  celo  najpomembnejše .  Pomembno  je  najprej  tako  ali  tako  celovito  sprejemanje  partnerjevega  telesa ,  potem  pa  seveda  sledi  popolno  sprejemanje  njegovih  dejanj .  Če  res  oba  tudi  preko  seksa  dajeta  sebe  drugemu ,  potem  sploh  ni  nobenega  dvoma ,  da  bosta  izživela  vse  svoje  fantazije .  Potrebno  si  je  samo  upati ,  in  vsak  se  mora  zavedati ,  da  imata  želje  oba .  Pomembno  pa  je ,  da  si  oba  želita  to ,  kar  počneta .  Če  nekdo  samo  ugodi  partnerju  zaradi  svoje  ljubezni  do  njega ,  potem  je  to  dejanje  popolnoma  brez  pomena ,  saj  zatre  samega  sebe  in  si  onemogoči  svobodno  ravnanje .  Vidiš ,  pogovor  res  veliko  pomeni ,  saj  lahko  partnerju  poveš ,  česa  ne  maraš ,  in  prav  tako  mu  lahko  poveš ,  kaj  ti  je  všeč .  Saj  najbrž  veš  sam  iz  lastnih  izkušenj :  če  veš ,  kaj  je  tvoji  punci  všeč ,  potem  ji  rade  volje  tudi  ustrežeš .  Zakaj  ne  bi  tudi  ti  njej  povedal ,  kaj  je  o. k.  tebi ?

Življenjska  zgodba  vsakogar  izmed  nas  je  posebna  in  drugemu  nikoli  v  celoti  dojemljiva .  Je  preplet  nešteto  različnih  vlog ,  s  katerimi  zavzemamo  položaj  do  drugih  oseb  in  konec  koncev  tudi  položaj  do  samih  sebe .  Naša  odločitev  je ,  ali  bomo  vse  življenje  v  vlogi  sonca  drugim ,  čeprav  nam  pot  ne  bo  postlana  z  rožicami .  Naj  bo  med  nami  čim  več  svetlobe !

So  stvari  v  življenju ,  ki  jih  radi  počnemo .  Nekomu  je  v  posebno  veselje  speči  torto ,  nekdo  se  silno  rad  sprehaja ,  tudi  poslušanje  glasbe  je  zelo  sproščujoče ,  branje  knjige  pa  lahko  prinese  popolnoma  nov  svet  …  Biti  moraš  pozoren  na  to ,  kar  resnično  rad  počneš ,  kar  te  napolnjuje ,  po  čemer  se  počutiš  res  ti .  Tudi  če  je  obisk  savne  enkrat  na  teden  ta ,  ki  ti  da  občutek  in  zavedanje  sebe ,  potem  je  to  stvar ,  ki  ti  sedaj  v  tem  obdobju  preprosto  prinaša  radostne  trenutke .  Ker  pa  seveda  ljudje  ne  ostajamo  vse  življenje  na  isti  točki ,  moraš  biti  pozoren  na  svoje  občutke  in  doživljanje  stvari ,  ki  so  zate  prijetne .  Tako  boš  samodejno ,  spontano  prešel  na  druge  stvari ,  ki  te  bodo  osrečevale .  V  življenju  je  izredno  pomembno ,  da  vedno  ohraniš  stik  s  sabo ,  pri  čemer  pa  ti  prav  tako  pomaga ,  če  si  vsaj  enkrat  v  dnevu  vzameš  čas  zase  in  narediš  tisto ,  kar  te  veseli  in  osrečuje .

Tudi  v  odnosu  do  drugih  je  potrebna  kar  največja  odkritost ,  iskrenost ,  neposrednost .  Ljudje  živimo  v  odvisnosti  drug  od  drugega .  Vsako  naše  dejanje  povzroči  reakcijo  nekoga  drugega ,  na  katero  pa  se  mi  sami  ponovno  odzivamo .  Največ  sreče  prinašajo  odnosi ,  v  katerih  ni  nikakršnih  nesporazumov .  Popolnoma  razčiščene  vezi  med  ljudmi  omogočajo  neprekinjen  tok  čiste  energije .  Če  pomislite ,  tudi  v  vašem  življenju  obstajajo  ljudje ,  ob  katerih  je  vse  popolnoma  jasno  in  vaš  odnos  je  spontano  odzivanje  enega  glede  na  drugega .  Po  vsakem  takšnem  srečanju  se  počutimo  samo  še  bolj  polni ,  samo  še  bolj  radostni  smo .  To  izhaja  iz  tega ,  ker  povsem  spontano  izražamo  naše  želje ,  ker  takoj  tudi  povemo ,  kaj  nas  moti  in  kaj  bi  radi  spremenili ,  ker  smo  mi  sami  v  vsakem  danem  trenutku ,  ki  ga  preživimo  s  to  osebo .  Seveda  je  lahko  to  prijateljica ,  mama ,  brat ,  fant ,  babica .  Najpomembnejše  pa  je  vsekakor  dejstvo ,  da  lahko  takšen  odnos  zgradimo  z  prav  vsako  osebo  v  našem  življenju ,  seveda  le ,  če  smo  v  vsakem  trenutku  mi  sami  in  dajemo  sebe  v  celoti .  So  pa  kvalitetni  odnosi  tisti ,  ki  dajejo  pomembno  kvaliteto  našemu  življenju .

Poskrbi  za  svoje  telo

Tisti ,  ki  pa  imate  nekoliko  bolj  polne  denarnice ,  pa  si  lahko  privoščite  tudi  novo  leto  v  tujini  …  Amsterdam ,  Praga ,  Pariz ,  ali  pa  kakšna  južnejša  destinacija ,  ki  bo  pričarala  popolnoma  drugačno  novo  leto ,  kot  smo  ga  vajeni .  To  zna  biti  zelo  zanimivo ,  seveda  če  je  z  nami  prava  družba . 

Opcij  za  praznovanje  novega  leta  je  seveda  mnogo ,  na  vas  pa  je ,  da  izberete  tisto ,  ki  vam  osebno  najbolj  ustreza . 

Pa  še  nekaj  o  nakupovalni  mrzlici ,  ki  ponavadi  zajame  ljudi  prav  v  tem  mesecu .  Vse  je  lepo  okrašeno ,  vse  je  tako  bleščeče  in  sijoče .  Marsikoga  ves  ta  blišč  in  sijaj  zavedeta  v  neustavljivo  kupovanje .  Saj  je  res ,  da  je  to  prav  poseben  čas ,  ko  ne  gledamo  na  kopnenje  v  naši  denarnici ,  malo  pazljivosti  pa  včasih  le  ne  bi  škodilo .  Ali  ne ? 

pred  svojim  fantom  objemati  katerega  drugega ,  čeprav  sta  samo  prijatelja  in  to  ve  tudi  tvoj  fant .  On  si  namreč  želi ,  da  je  njegova  punca  samo  njegova  in  da  jo  zaradi  njene  zvestobe  hvalijo  vsi  njegovi  prijatelji .  Pomisli ,  kako  bi  se  počutila  ti ,  če  bi  tvoj  fant  začel  objemati  drugo  dekle ,  čeprav  je  ona  tudi  tvoja  prijateljica .  Nič  pa  seveda  ni  narobe ,  če  se  o  tem  pogovorita  in  se  odločita ,  da  takšne  zadeve  ne  bodo  vplivale  na  vajin  odnos .  Pravzaprav  je  objemanje  drugih  popolnoma  naravna  stvar ! 

Radi  imamo  sorodnike .  Seveda  jih  imamo .  Velikokrat  recimo  obiščemo  babico  in  dedka ,  z  njima  poklepetamo ,  ju  poslušamo ,  če  imata  problem ,  jima  poskušamo  pomagati ,  če  pomoč  potrebujeta .  Pa  jima  kdaj  preprosto  samo  povemo ,  da  ju  imamo  radi ?  Če  je  odgovor  ne ,  potem  vsaj  na  ta  dan  izkoristite  priložnost  in  jima  pokažite ,  da  vam  veliko  pomenita .  Kaj  kupiti  dedku  in  babici ?  Kaj  kupiti  teti  in  stricu  in  bratrancem  ter  vsem  sestričnam ?  Pa  mogoče  še  nečakinjam  in  nečakom ,  … ?  Dosti  je  znancev  in  ljudi ,  ki  nekako  so  na  poti  našega  življenja .  Posvetimo  se  tistim ,  ki  nam  resnično  nekaj  pomenijo  in  je  naše  življenje  zaradi  njih  boljše ,  lepše ,  pestrejše .  Zdi  se  mi  zelo  pomembno ,  da  darila  niso  kupljena .  Če  se  seveda  zmorete  odreči  temu  in  če  imate  seveda  čas ,  da  sami  kaj  naredite .  Majhna  pozornost  lahko  zelo  veliko  pomeni .  Pomislite ,  kaj  bi  osrečilo  vas .  Morda  je  dovolj  že  prisrčno  sms  sporočilo  ali  e  –  mail  s  posebej  izbrano  čestitko ,  čeprav  je  osebni  stik  z  osebo ,  ki  jo  imate  radi  in  ji  to  želite  tudi  povedati ,  največ  vreden .  Kakšen  nov  recept  je  morda  najprimernejši  za  vašo  teto ,  ki  ob  vikendih  rada  speče  slastno  pecivo  in  se  potem  oglasi  na  obisku  pri  vas ,  razglednica  s  kakšno  zanimivo  mislijo  pa  je  čisto  mogoče  prava  stvar  za  vašega  strica ,  ki  zbira  stare  modrosti  in  mu  je  to  v  veselje .  Na  ta  dan  bi  lahko  pomagali  svoji  mami  in  namesto  nje  skuhali  kosilo .  Šli  bi  zjutraj  po  časopis  v  nabiralnik  in  s  tem  očetu  prihranili  to  pot .  Dosti  pomeni  to ,  če  te  oseba  razveseli  s  tem ,  kar  imaš  rad  ali  s  tem ,  kar  te  zanima ,  saj  ravno  to  priča  o  tem ,  da  te  pozorno  posluša  in  ve ,  kaj  si  želiš  in  o  čem  razmišljaš . 

Človek  je  izredno  kompleksno  bitje .  V  njegovi  naravi  je ,  da  sam  sebi  otežuje  stvari .  Zakaj  si  zapletamo  življenja ?  Če  bi  ljudje  ravnali  le  razumno ,  po  svoji  logični ,  preudarni  plati  osebnosti ,  bi  bili  roboti ,  ki  bi  zmogli  vse .  Ne  bi  bilo  trpljenja ,  prav  tako  pa  tudi  sreče  ne .  Na  veselje  ali  pa  morda  tudi  na  žalost  nekaterih  pa  igra  pomembno  vlogo  čustvena  stran ,  ki  ponavadi  vpliva  tudi  na  uspešnost  razumnega  presojanja  in  odločanja .  In  je  ena  izmed  glavnih  virov  za  naše  dileme .  Zakaj  toliko  govora  o  teh  lastnostih  človeške  osebnosti ?  Torej ,  v  naslovu  nakazan  problem  ima  povsem  čustveno  ozadje  in  korenine  v  našem  čustvenem  življenju .  Ta  zadeva  prav  zato  za  nas  ni  preprosta ,  saj  je  povezana  s  čustvi ,  razumsko  pa  bi  jo  rešili  takoj ,  brez  nepotrebnega  ustavljanja . 

Zgodilo  se  je :  zaljubili  smo  se  v  najboljšega  prijatelja .  Dejstvo ,  ki  nam  ni  ravno  preveč  všeč .  Vedno ,  preden  se  posloviva  in  odideva  domov  po  najinih  čudovitih  skupnih  uricah ,  se  objameva .  Začutimo  neizmerno  željo  po  čem  več .  Začenjamo  se  zavedati ,  da  so  v  igri  čustva .  In  igranje  s  čustvi  je  lahko  tudi  boleče .  Zelo  boleče .  Smo  v  dilemi ,  kaj  storiti .  Mu  povedati  ali  ne ?  Je  najino  prijateljstvo  dovolj  trdno ,  da  bo  preneslo  različnost  najinih  čustev ?  Preden  karkoli  rečemo ,  je  vsekakor  najpametneje ,  da  smo  popolnoma  prepričani  o  pristnosti  naših  občutkov .  Če  pa  se  šele  sprašujemo  in  obstaja  možnost ,  da  je  to  samo  prehodna  faza ,  je  bolje  počakati .  Ne  z  glavo  skozi  zid !  Lahko  izgubimo  prijatelja ,  pravih  čustev  pa  z  naše  strani  morda  vseeno  ni  … 

Nositi  v  sebi  to  resnico  in  je  ne  povedati  pa  konec  koncev  tudi  ni  dobra  rešitev .  Težko  je  živeti ,  če  gojimo  ljubezenska  čustva  do  druge  osebe  in  ji  tega  ne  moremo  povedati ,  kaj  šele  pokazati .  In  vedno  bo  obstajal  tudi  dvom ,  ali  bi  se  lahko  iz  tega  razvilo  kaj  več .  Morda  naš  najboljši  prijatelj  prav  tako  nosi  v  sebi  takšna  čustva  in  jih  iz  enakih  razlogov ,  kot  jih  imamo  sami ,  ne  izpove .  Izpoved  je  lahko  pravzaprav  lep  začetek  uspešnega  razmerja ,  saj  namreč  velja ,  da  je  osnova  zanj  trdno  prijateljstvo . 
