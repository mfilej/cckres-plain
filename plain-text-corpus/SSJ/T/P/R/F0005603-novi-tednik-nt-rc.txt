 
SIMONA  BRGLEZ

Darko  Maletič ,  ki  je  zamenjal  zelo  nevarnega  Sama  Vidoviča ,  je  v  dveh  minutah  dobil  dva ,  zelo  strogo  odmerjena  rumena  kartona ,  po  14  minutah  igre  zapustil  igrišče  in  Rudar  je  od  74.  minute  krenil  v  napad  z  igralcem  več .  Priložnosti  gostiteljev  so  se  začele  vrstiti  ( Arlič ,  Jeseničnik ) ,  a  izenačil  je  prosti  branilec  Izudin  Kamberović ,  ki  se  je  po  dvojni  podaji  prebil  v  kazenski  prostor  -  1:1 .  Le  dve  minuti  zatem  pa  je  prišlo  do  » dogodka  tekme « .  Borut  Arlič  je  sprejel  žogo ,  podano  v  globino  kazenskega  prostora  Celjanov  ( bržčas  v  nedovoljenem  položaju ) ,  nato  pa  je  tesno  ob  njem  podrsal  Sebastjan  Gobec  in  mu  speljal  žogo ,  vstal …  Oglasila  se  je  piščalka  Srečka  Kandareta :  enajstmetrovka !  » Nobenega  kontakta  ni  bilo .  Šel  sem  do  sodnika ,  več  nas  ga  je  obkrožilo  in  najprej  je  dejal ,  da  gre  za  off - side .  Potem  si  je  spet  premislil  in  dosodil  najstrožjo  kazen .  Zelo  sem  razočaran  nad  sojenjem .  Bolje  da  smo  tiho ,  komentirati  se  ga  ne  splača .  To  je  bilo  za  videosmešnice .  Ne  bomo  se  predali ,  dvignili  bomo  glave « ,  je  glasno  in  odločno  izjavljal  Sebastjan  Gobec ,  najboljši  igralec  lokalnega  derbija ,  ki  je  drvel  po  levi  strani ,  preigraval ,  odvzemal  žogo ,  asistiral …  Dobil  je  rdeči  karton ,  ker  je  Kandare  presodil ,  da  je  bil  pri  Arličevem  prodoru  zadnji  branilec ! ?  Z  bele  točke  je  bil  zelo  natančen  Alen  Mujanovič -  2:1 .
