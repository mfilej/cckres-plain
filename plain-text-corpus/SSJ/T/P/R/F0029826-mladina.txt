 
Zaradi  nejasnosti  glede  datuma  nastanka ,  dokončnosti  in  vsebine  spornega  sporazuma  si  velja  ogledati  tudi  širši  kontekst  sodelovanja  med  Slovenijo  in  Izraelom .  Ob  osamosvojitvi  Izrael  ni  bil  ključni  slovenski  zaveznik .  Zdi  se ,  da  se  je  Slovenija  v  tistem  času  še  najbolj  zanašala  na  diplomatsko  pomoč  Nemčije .  Vsekakor  pa  je  sodelovanje  med  Slovenijo  in  Izraelom  stopilo  v  ospredje  v  letih ,  ko  je  imela  Slovenija  težave  s  prepovedjo  uvoza  orožja .  e  ko  je  bil  novembra  1994  na  večdnevnem  obisku  v  Izraelu  tedanji  obrambni  minister  Kacin ,  sta  mu  zunanji  minister  Šimon  Peres  in  premier  ter  obrambni  minister  Jicak  Rabin  zagotovila ,  da  bo  Izrael  uporabil  svoj  vpliv  za  odpravo  embarga  za  Slovenijo .  Ko  je  bil  maja  1995  v  Jeruzalemu  predsednik  Milan  Kučan ,  je  izraelska  vlada  obljubo  ponovila .  Junija  1996  je  bila  prepoved  izvoza  orožja  v  Slovenijo  odpravljena ,  le  teden  kasneje  pa  so  ob  manjši  paradi  za  dan  državnosti  pred  poslopjem  parlamenta  defilirale  tudi  nove  havbice  kalibra  155  mm ,  ki  jih  je  Slovenija  uvozila  iz  Izraela .  Pravzaprav  je  bil  Izrael  v  času  embarga  ena  redkih  držav ,  ki  so  se  bile  pripravljene  pogajati  o  prodaji  orožja  po  tistem  veselem  trenutku ,  ko  bo  embargo  odpravljen .
