 
Inženiring ,  d. o. o. ,  Ljubljana

Gozd  je  povprečnemu  slovenskemu  kmetu  vedno  pomenil  rezervo ,  s  katero  si  je  pomagal  v  hudih  časih .  In  dober  gospodar  je  imel  vedno  gozd ,  iz  katerega  je  imel  kaj  vzeti .  A  kaj ,  ko  vsi  ne  znajo  biti  dobri  gospodarji .  Ravno  zato  je  gozdarstvo  uvedlo  omejitev  poseka  ali  etat .  Rezultat  petdesetletnega  dela  je  podvojitev  lesne  zaloge ,  vodena  evidenca  ter  spremljanje  razvoja  gozdov  na  vseh  rastiščih .  Lesna  zaloga  se  še  vedno  povečuje ,  kar  je  dobro .  Gozdarji  so  vseskozi  posvečali  posebno  pozornost  tudi  drugim  vlogam  gozda ,  ki  jih  ni  malo .  Zavedati  se  moramo ,  da  je  prav  vaš  gozd  majhen  mešiček  svetovnih  pljuč  -  majhen  delček ,  ki  pa  je  potreben  za  življenje .  Gledano  zelo  na  splošno ,  tisti  delček ,  ki  zagotavlja  preživetje  mnogih  organizmov ,  ki  so  potrebni  za  kakovostno  delovanje  celotnega  sistema .  Z  vsakim  grobim  posegom  ta  delček  uničimo  in  veriga  utečenih  procesov  v  naravi  se  pretrga .  Potrebno  je  mnogo  časa  in  energije ,  velikokrat  tudi  naše ,  da  sistem  zopet  spravimo  v  prvotno  stanje .
