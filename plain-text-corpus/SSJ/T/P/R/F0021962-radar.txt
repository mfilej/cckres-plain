 
Zakaj  je  narava  poskrbela  za  tako  grozljivo  spolnost  in  zakaj  so  žrtve  skoraj  vedno  samci ?  Glede  bogomoljke  je  več  hipotez .  Prva  je  najbolj  begajoča :  obglavljeni  samec  dá  največ  od  sebe ,  ker  je  v  njegovi  glavi  tudi  del  živčnega  sistema ,  ki  zavira  preveliko  izločanje  sperme .  Druga  ( ta  naj  bi  veljala  tudi  za  druge  primere  spolnega  kanibalizma )  je  preprostejša :  samec ,  ki  je  dal  svoje  seme ,  ni  nikomur  več  potreben ,  pač  pa  samici ,  ki  jo  čaka  težka  naloga  -  v  njej  morajo  dozoreti  oplojena  jajčeca  -  pridejo  prav  samčeve  beljakovine .  Toda  zakaj  so  se  samci  voljni  vdati  v  takšno  usodo ?  Narava  vendar  ne  pozna  zaslepljenosti ,  vsako  dogajanje  ima  svoj  smisel . . .  Zato ,  odgovarjajo  biologi ,  ker  samec  podzavestno  ve ,  da  bodo  njegovi  geni  imeli  več  možnosti  za  preživetje ,  če  se  bo  samica  nahranila  z  njegovimi  beljakovinami .  V  neusmiljenem  boju  za  obstoj  pa  je  to  najpomembnejše .
