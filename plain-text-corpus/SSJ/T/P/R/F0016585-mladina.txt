 
Ne ,  EU  ni  rešila  vprašanja  državne  meje  med  Slovenijo  in  Hrvaško .  To  vprašanje  bo  še  dolgo  nerešeno .  Ko  bo  ta  meja  dokončno  izginila ,  mi  bo  vseeno ,  ali  bo  teritorialna ,  toda  takrat  bo  tudi  Slovencem  vseeno ,  ali  bo  teritorialno  morje  hrvaško  ali  njihovo .

44  DOBRODOŠLI  V  KJOTSKIH  DRŽAVAH

V  paničnih  družbah  je  alternativa  vedno  slaba  novica .  Za  eno  ali  drugo  stran  -  odvisno  pač  od  ideološkega  predznaka  alternative .  Kot  veste ,  je  na  prejšnjih  ameriških  predsedniških  volitvah  -  leta  2000  -  pod  okriljem  stranke  zelenih  kandidiral  tudi  Ralph  Nader ,  ki  si  je  ime  ustvaril  z  bojem  za  pravice  konzumentov .  Ker  pa  je  imel  levi ,  liberalni  predznak ,  so  se  demokrati  bali ,  da  bo  glasove  jemal  Alu  Goreu  in  s  tem  pomagal  Bushu .  In  natanko  to  se  je  tudi  zgodilo :  Bush  je  na  fatalni  Floridi  zmagal  le  za  537  glasov ,  toda  Nader  je  na  Floridi  dobil  97.488  glasov .  Gore  je  tako  izgubil  Florido .  In  volitve .  Mnogi  so  potem  rekli ,  da  Nader  ni  pokopal  Gorea ,  ker  da  tisti ,  ki  so  volili  za  Naderja ,  itak  ne  bi  volili ,  če  na  glasovnicah  ne  bi  bilo  Naderja ,  toda  sondaže  so  pokazale ,  da  bi  skoraj  polovica  tistih ,  ki  so  volili  za  Naderja ,  sicer  volila  za  Gorea  ( za  Busha  bi  jih  volilo  le  20 % ) .  Nader  je  dosegel  svoje  -  kaznoval  je  demokrate .  Zakaj ?  Ker  so  zatajili  svoje  progresivne  korenine .  Nader  ni  mogel  zmagati  -  lahko  je  le  dosegel ,  da  ni  zmagal  Gore .  Nič  ni  pomagalo ,  niti  slogan :  " Glas  za  Naderja  je  glas  za  Busha ! "  Demokrati  so  ponoreli ,  toda  obenem  pozabili ,  da  je  tretji  kandidat  leta  1992  pomagal  njim :  med  Clintona  in  Busha  I.  je  namreč  stopil  Ross  Perot ,  teksaški  magnat ,  ki  je  pobral  19 %  glasov .  Ker  je  imel  desni ,  konzervativni  predznak ,  je  glasove  pobiral  Bushu  I. ,  ki  je  tako  izgubil  volitve  in  Belo  hišo .  In  seveda ,  demokrati  so  pozabili ,  da  je  njim  samim  leta  2000  pomagal  Harry  Browne ,  predsedniški  kandidat  libertarianske  stranke ,  ki  ima  konzervativni  predznak  in  ki  je  v  Novi  Mehiki  pobral  2.000  glasov  -  Bushu  je  tam  zmanjkalo  le  366  glasov . 
