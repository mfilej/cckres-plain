 
Če  v  brkljalnik  Alta  Vista  vtipkate  pojem  » Watergate « ,  torej  pojem ,  ki  je  merska  enota  za  vse  afere ,  vam  računalnik  izbruha  seznam  32.830  zadetkov .  In  na  tem  seznamu  ni  kolesarskih  stez ,  železarstva  in  železniških  voznih  redov .  Afera  Holmec  obstaja  zgolj  za  tisti  del  sveta ,  ki  je  bil  nekoč  povezan  v  šopek ,  imenovan  SFRJ .  Jasno ,  na  Hrvaškem  bi  se  čutili  kar  nekoliko  osamljene ,  če  bi  v  Haag  morali  potovati  zgolj  njihovi  domnevni  vojni  zločinci ,  slovenski  pa  ne .  Osamljenost  je  huda  reč ,  ne ?  Srbski  tisk  bi ,  kakopak ,  prav  tako  rad  videl ,  če  bi  pred  mednarodnim  sodiščem  za  vojne  zločine  obesili  kakšnega  člana  teritorialne  obrambe  ali  slovenske  milice .  Da  ne  pozabim  -  o  aferi  Holmec  je  pisala  tudi  Politika  Ekspres ,  časopis ,  ki  je  ob  koncu  devetdesetih  že  nekoliko  izginil  iz  slovenskega  kolektivnega  spomina ,  ob  koncu  osemdesetih  pa  je  bil  še  kako  usoden .
