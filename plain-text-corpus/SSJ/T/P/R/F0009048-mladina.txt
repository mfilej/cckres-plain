 
Stiren  pa  ne  vpliva  škodljivo  le  na  ljudi ,  ki  so  pri  delu  v  neposrednem  stiku  z  njim ,  temveč  tudi  na  okoliško  prebivalstvo .  Postopek  proizvodnje  poliestrskih  profilov  je  tehnično  nepopoln ,  saj  tovarna  ni  zagotovila  sistema  odvajanja  in  uničevanja  škodljivih  plinov ,  ki  se  sproščajo  pri  tej  proizvodnji .  Tako  je  stiren ,  čeprav  je  izredno  škodljiv ,  stalno  prisoten  v  anhovskem  okolju .  " Šli  smo  na  krajši  popoldanski  sprehod  po  okolici .  Začelo  je  rahlo  deževati  in  vsa  družina  je  dobila  nekakšne  izpuščaje  po  koži .  Otrok ,  ki  sem  ga  dal  lulati  na  travo ,  je  dobil  grozno  vnetje  mednožja , "  je  pripovedoval  domačin .
