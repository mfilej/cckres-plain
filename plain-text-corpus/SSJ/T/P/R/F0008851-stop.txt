 
Že  so  podeljene  letošnje  prve  filmske  nagrade ,  in  sicer  priznanja  filmskih  kritikov  in  nagrade  po  izboru  gledalcev .  Slednji  so  za  najljubšo  zvezdnico  izbrali  Julio  Roberts  ( 37  let ;  nagrado  je  dobila  že  deseto  leto  zapored ) ,  za  najboljšo  igralko  Renee  Zellweger  ( 35  let ;  Dnevnik  Bridget  Jones ) ,  za  najljubšega  zvezdnika  Johnnyja  Deppa  ( 41  let ;  Pirati  s  Karibov ) ,  za  najboljšega  igralca  Brada  Pitta  ( 41  let ;  Troja ) ,  za  najboljši  film  kontroverzni  dokumentarec  Fahrenheit  9 / 11  režiserja  Michaela  Moora  ( 50  let ) ,  za  najboljšo  dramo  pa  Kristusov  pasijon  režiserja  Mela  Gibsona  ( 49  let ;  lani  pa  je  dobil  nagrado  za  najbolj  priljubljenega  igralca ) .  Med  gledalci  je  bila  lani  očitno  najbolj  priljubljena  risanka  Shrek  2 ,  ki  je  pobrala  kar  pet  priznanj ,  od  tega  za  najboljšo  komedijo ,  najboljše  nadaljevanje  in  najboljšo  risanko .

Na  naslovnici :  Natalija  Verboten

PRVIČ  OČKA

Čukec  Jože  Potrebuješ  je  ob  opisu  dogodivščin ,  ki  so  ponazarjale  v  nebo  vpijočo  potrebo  ljudstva  po  goveji  glasbi ,  izpovedal  slovensko  dušo  tudi  s  tezo ,  da  je  zdaj ,  ko  se  je  končno  zgodila  demokracija ,  skrajni  čas ,  da  v  imenu  narodnozabavnega  genetskega  zapisa ,  ki  ga  v  krvi  nosi  vsak  zaveden  Slovenec ,  " Janšetova  vlada "  postori  vse  za  primernost  obravnave  tega  ključnega  stebra  slovenstva .  Deloma ,  a  le  deloma ,  mu  je  pritegnil  veliki  izumitelj  goveje  glasbe  Vilko  Avsenik ,  ki  je  ob  izčrpnem  popisu  prelomnih  povojnih  dogodkov  iz  sredine  prejšnjega  stoletja  podvomil  o  pristnosti  in  profesionalnosti  trenutne  ponudbe  te  glasbene  zvrsti  in  ob  tem  okrcal  urednike ,  ki  z  neplačevanjem  nastopov  turbogovedarjev  v  elektronskih  medijih  njeno  podobo  še  slabšajo .
