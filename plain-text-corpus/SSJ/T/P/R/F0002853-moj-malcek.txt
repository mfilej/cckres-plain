 
21.7.97

14.  8 .  97

Klemen  je  danes  ob  pomoči  lego - vozička  ( malo  večje  igračke ,  namenjene  tovorjenju  duplo  kock )  shodil .  Sam  od  sebe  naredi  tudi  po  nekaj  metrov .  Še  pred  nekaj  dnevi  se  je  odlikoval  po  svojem  passu  romano  -  fašističnem  paradnem  koraku ,  pri  katerem  gre  desna  noga  skoraj  v  višino  pasu ,  preden  se  spusti  na  tla ,  leva  noga  pa  ji  sledi  v  navadnem  koraku . 

Popoldne  smo  ju  dali  spat  ob  enih .  Niti  nista  kaj  dostri  negodovala ,  čeprav  se  Ana  že  2  tedna  vse  bolj  upira .  Potem  smo  v  dnevno  sobo  slišali ,  kako  nekaj  komunicirata .  Vse  bolj  sta  se  smejala .  Posebno  Klemen  je  kar  vriskal .  To  je  trajalo  kake  tri  minute .  Potem  je  bil  nekaj  časa  mir ,  in  nazadnje  se  je  zaslišal  Klemnov  klic  negodovanja .  Nastavil  sem  si  uro ,  češ  čez  pet  minut  grem  pogledat .  Sklepal  sem  bil ,  da  je  Ana  medtem  zaspala ,  Klemen  pa  se  zdaj  jezi ,  ker  mu  ne  dela  več  družbe .  Klemnovi  kriki  so  postajali  pogostejši  in  zelo  nejevoljni ,  in  ravno  sem  že  vstal ,  ko  sem  nekako  v  ušesu  zaslišal  Anin  smeh .  Zasmejala  se  je  še  enkrat  enkrat ,  prav  blizu .  Ko  sem  stopil  v  predsobo ,  sem  zagledal  nasmejano  Ano  z  medvedkom  –  v  kuhinji  ( 8  metrov  poti  od  posteljice ) !  Pobral  sem  jo  in  jo  nesel  nazaj  h  Klemenu ,  da  se  je  pomiril .  Jasno ,  najprej  je  bil  nad  njenim  pobegom  navdušen ,  potem  pa  se  mu  je  zamerilo ,  ker  ni  pomagala  še  njemu  iz  njegove  mreže …

To  mi  kaže :

Imel  sem  hude  sanje  ( bil  sem  star  že  80  let ! ) .  Potem  pa  me  je  zjutraj  razveselilo  znamenje  z  neba :  ko  sem  stopil  po  stopnišču ,  da  nabavim  jogurte  v  trgovini ,  sem  v  oknu  zagledal  belo  peresce ,  ki  ga  je  topli  vzpuh  ob  naši  hiši  ( ki  je  dobesedno  pregreta )  gnal  mimo  okna  v  zibajočih  se  nihajih  više  in  više ,  dokler  ni  izginilo …

Če  hočeš ,  da  otroci  pojejo ,  jim  dovoli ,  da  zmečejo  po  tleh  –  uro  zatem  bodo  tisto  jedli  kar  s  tal …

Zato  je  še  toliko  bolj  nujno ,  da  najdemo  drug  aranžma .

Kako  sta  se  razbežala  kot  dve  rakovici ,  ko  je  Klemen  prvikrat  vključil  veliki  sesalec !

Jedel  ni  prav  nič ,  pil  pa  tudi  vse  manj ,  samo  jabolčni  sok .  Amoksiklav  in  panadon  je  zavračal  v  vseh  oblikah  ( ne  le  po  žlički ,  tudi  po  cuclju - brizgi ) . 

Temperatura  mu  je  tam  upadla  od  naprosyna  ( podobnega  panadonu ,  a  pri  njem  očitno  deluje ) ,  in  prvič  po  več  urah  je  bil  pripravljen  malo  popiti  iz  flašice .  Ob  njem  sva  pustila  njegovega  kužka ,  na  katerega  je  bil  že  prej  navezan ,  te  zadnje  dni  pa  se  sploh  noče  več  ločiti  od  njega  …

Na  stopnicah  znanka  dr.  A. ,  ki  je  povedala ,  da  je  Klemen  že  O. K. :  ponujal  ji  je  kužka !  Jutri  gre  domov .

( Ana  zna  sama  jesti ,  vendar  se  za  zdaj  daje  raje  še  futrati .  Če  ji  hrano  ' prepustiš ' ,  jo  rada  mečka  in  meče …  Ali  pa  da  košček  v  usta ,  a  ko  prime  v  ročico  naslednjega ,  prvega  izpljune …  Tudi  sicer  se  individualizirata .  Recimo  pri  igri  s  telefonom .  Klemen  je  pogruntal ,  kako  se  da  s  pritiskom  na  gumb  ob  strani  odpreti  slušalka  brezžičnega  telefona .  Potem  ko  se  mu  odpre ,  jo  spet  hitro  zapre  in  to  ponovi  po  dvajsetkrat  –  očitno  v  želji ,  da  bi  čimbolje  obvladal  postopek  ( vaja  dela  mojstra ,  to  je  njegovo  načelo ) .  Ani  se  slušalka  upira :  ni  je  še  sama  odprla .  Gumbka ,  ki  odpira  slušalko ,  se  boji .  Slušalko  raje  potisne  meni  v  roko ,  češ  ' odpri  kar  ti ' ! )

Jokal  je ,  jasno ,  ker  je  regresiral .  Zato  tudi  ne  more  v  tem  stanju  sam  hoditi ,  ampak  se  lahko  samo  ' nosi ' …  ( Celo  pusti  ti ,  da  ga  držiš  v  naročju  vznak ,  česar  sicer  sploh  ne  dovoli  več . )  Je  pač  dojenček ,  obremenjen  z  regresivno  ' paralizo ' …  Potem  ko  to  traja  kako  uro  in  starši  ne  pobesnijo ,  ampak  mu  dajejo  emocionalno  zaslombo ,  se  počasi  izkoplje  –  in  takrat  začne  reagirati  normalno . 

Vprašal  sem ,  ali  je  sedanja  cifra  normalna  za  njeno  starost .  Rekel  je :  ' Absolutno !  Absolutno ! '

Izredno  je ,  kako  si  delita  dejavnosti .  Niti  za  eno  reč  ne  tekmujeta  ( razen  za  crkljanje ) .  Ana  pikira  na  knjige ,  igralne  karte ,  na  ' podobe ' .  Klemen  na  stroje ,  dežnike ,  avtomate .  Ana  na  žoge .  Klemen  poliva  sok  ( eksperimentira ) .  Razdelila  sta  si  področja  zanimanja .

Klemen  je  res  nekaj  posebnega :  danes  je  začel  na  lepem  pocepetavati  z  eno  nogo  ( z  eno  stoji ,  z  drugo  tolče  ob  tla  v  hitrem  zaporedju ,  kot  pri  nekakšni  potrkanki ) .  Ana  se  je  ob  tem  tako  smejala ,  da  mi  je  skoraj  padla  s  kolen .

Pozneje  sem  videl ,  kako  se  Ana  stisne  h  Klemnu ,  z  obražčkom  k  obražčku .

Silovito  sem  se  ustrašil ,  posebno  ker  nisem  videl ,  ali  ima  oči  sploh  odprte  itn.  B.  se  je  sklonila  nadenj ,  mu  nekaj  prigovarjala ,  in  čez  deset  sekund  je  sam  vstal .  Potem  se  je  spet  vedel  normalno ,  le  po  pol  ure  je  še  enkrat  legel ,  spet  približno  na  isto  mesto ,  in  gledal  TV  od  tam  s  tal ,  ne  da  bi  se  kake  pol  minute  menil  za  naju  dva .

Gledam  Ano  -  danes  imata  15  mesecev  –  kako  si  zna  olupiti  nektarino .  Zagrize  vanjo ,  potem  izpljune  prvi  košček  kože  in  mi  ga  da ,  da  ga  vržem  v  smeti .  S  palčkomk  potem  spodriva  kožo ,  diokler  ni  nektarina  razprta  in  ponavadi  že  ' preklana '  napol .  Kože  ne  olupi  vse ,  ampak  zdaj  ' obira '  krhlje ,  ki  se  držijo  kožne  skledice ,  in  jih  po  vrsti  daje  v  usta .

Mala  dva :  pravkar  sta  pri  popoldanskem  spanju  izvedla  diverzijo ,  ki  sta  jo  že  nekaj  časa  trenirala :  potisnila  sta  cuclje  v  notranjost  stekleničk  in  potem  polila  posteljici  s  sokom . 

Pri  teti  Manci  je  zelo  prijetno ;  gospa  je  sicer  dokaj  stara  in  jo  boli  kolk ,  vendar  so  otroci  očitno  dobre  volje ,  zadovoljni ,  in  se  znajo  zabavati .  Naša  dva  sta  bila  včeraj  prvič  za  poldrugo  uro  ( midva  oba  tudi ,  tako  da  bi  se  onadva  lahko  privadila ) .

Še  več  takšnih  pripetljajev  je  bilo ,  ki  so  nama  pokazali ,  da  Ana  nasploh  razume  tudi  hitro  komunikacijo  med  staršema  in  sploh  veliko  več ,  kot  slutiva .  Pri  Klemnu  je  težje  uganiti ,  ker  ni  tako  komunikativen  ( zanika  rad ,  pritrdi  pa  skoraj  da  ne :  vedno  samo  hoče  izbiro ) …

Mala  dva  sta  zelo  navezana  drug  na  drugega  –  ko  je  včeraj  K.  v  vrtcu  jokal ,  mu  je  Ana  ponudila  svojo  stekleničko ! 

2.4.98

Podnevi  je  normalna ,  vendar  tudi  podvržena  izrazitim  napadom  trme  ali  jeze  –  ki  ji  ne  vidiva  vzroka .

Mala  dva :  Ana  se  je  predvčerajšnjim ,  torej  9.4.98 ,  samoiniciativno  spravila  na  kahlico  in  sedela ,  dokler  se  ni  polulala !  To  ji  je  uspelo  prvič !

Sicer  pa  govori :  uporablja  besedice  tam ,  tle ,  kaj ,  vem ,  ne ,  ja ,  veš …  pa  tudi  bolj  komplicirane .

Ana  zelo  lepo  poje  –  cele  melodije ,  ki  pa  si  jih  sama  izmišlja .

1.  9 .  1998

Nasploh  se  Ani  veliko  bolj  pozna ,  kadar  se  znajde  v  primežu  dveh  nasprotujočih  si  emocionalnih  sil .  Ponavadi  gre  za  to ,  da  kateremu  od  staršev  kaj  zameri ,  obenem  pa  ji  je  zaradi  tega  žal  –  in  to  jo  spravlja  v  silen  jok  . . . 

Velike  Anine  težave ,  ker  terja  kombinacijo  duda  +  flaška  +  sladko !  Zobje  pa  gnijejo .  Na  koncu  kompromis :  dobi  dudo  in  flaško ,  notri  pa  nesladkan  čaj  in  malo  nesladkanega  jabolčnega  soka .  In  s  tem  se  sprijazni .

Tik  pred  izletom  sem  tudi  odnesel  vozička  iz  avta  v  klet  –  za  vselej ,  mislim  . . . 
