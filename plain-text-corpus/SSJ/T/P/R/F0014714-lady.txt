 
Po  maturi  je  bila  prepričana ,  da  je  igralska  pot  edina  prava  zanjo .  A  mati  jo  je  pregovorila ,  da  bi  bilo  dobro ,  če  bi  si  pridobila  univerzitetno  izobrazbo ,  zato  se  je  tako  kot  mati  vpisala  na  kalifornijsko  pacifiško  univerzo .  Končala  je  ni  nikoli ,  saj  jo  je  igralstvo  kljub  vsemu  premamilo .  Janet  Leigh  ji  tega  ni  zamerila :  » Moja  mati  je  bila  izjemno  srečna ,  da  sem  šla  po  njenih  stopinjah  in  postala  igralka .  To  je  bilo  zanjo  najlepše  darilo .  Bila  je  zelo  ponosna  name  in  me  je  vedno  pri  vsem  podpirala , «  je  malo  po  njeni  smrti  povedala  Jamie . 

V  devetdesetih  je  posnela  nekaj  bolj  ali  manj  opaznih  filmov  recimo  Blue  Steel ,  Moja  punca ,  Krojač  iz  Paname  in  Večno  mlad  z  Melom  Gibsonom  predvsem  pa  Resnične  laži ;  te  so  ji  prinesle  še  en  zlati  globus .  Njen  soigralec  Arnold  Schwarzenegger  je  sprva  sploh  ni  hotel  za  soigralko ,  a  režiser  James  Cameron  ni  popustil .  » Arnold  se  ni  pustil  prepričati , «  se  spominja  Cameron ,  » zato  sem  ga  vprašal :  Arnold ,  mi  zaupaš ?  Seveda ,  je  rekel .  A  se  mi  je  zdelo ,  da  je  to  rekel  kar  tako .  Zato  sem  ga  vprašal  še  enkrat :  Resno ,  Arnold ,  ali  mi  zaupaš ?  In  tokrat  je  odgovoril  precej  odločneje :  Da !  Nato  sem  rekel  samo :  No ,  potem  bo  tvoja  soigralka  Jamie . «  Ko  je  Jamie  prišla  na  snemanje ,  se  je  Arnold  do  nje  obnašal  kot  največji  gentleman  in  priznal ,  da  je  imel  Cameron  prav .  Jamie  tega  ni  pozabila .  Ko  so  se  med  njegovo  kampanjo  za  guvernerja  Kalifornije  v  medijih  bohotile  novice  o  tem ,  da  je  babjek ,  ga  je  vzela  v  bran :  » Do  mene  je  bil  vedno  izjemno  prijazen .  Izjemno  ga  cenim ,  saj  je  pravi  gentleman  in  predan  družinski  človek . «

8.  V  Ribi  Wandi  je  zapeljala  angleškega  komika  Johna  Cleesa .
