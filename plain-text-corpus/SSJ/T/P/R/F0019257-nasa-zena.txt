 
Posavsko  hribovje  vabi

2.  Širje  je  slikovita  vasica  na  uravnavi  nad  Zidanim  mostom

4.  Planinska  koča  pod  vrhom  Kopitnika  vabi  v  postanek 

Predlagam  izlet  z  vlakom  med  hribe  in  doline  Posavja ;  z  vlakom  zato ,  ker  so  zveze  med  osrednjo  in  severovzhodno  Slovenijo  pogoste  in  držijo  prav  ob  Savi  in  če  zamudimo  vlak ,  ni  treba  predolgo  čakati  na  drugega ;  v  Posavje  pa  zato ,  ker  je  po  izletniški  plati  to  kar  malo  zapostavljen  predel  Slovenije .  Toda  tu  se  izletniške  možnosti  malodane  kar  drenjajo  med  seboj :  izbiramo  lahko  med  številnimi  planinskimi  potmi  in  razglednimi  vrhovi ;  med  prijetno  hojo  po  ne  preveč  napetih  stezah  in  sprehodih  skozi  goste  gozdove ;  po  drugi  strani  pa  tudi  tu  čaka  nekaj  prav  gorskih  presenečenj .  Nenazadnje  je  že  soteska  Save  med  Litijo  in  Radečami  zelo  gorsko  slikovita  in  na  številnih  krajih  kar  divja .  Ponekod  se  zdi ,  da  še  za  cesto  in  železniško  progo  ni  dovolj  prostora .  Med  Hrastnikom  in  Zidanim  mostom  se  pobočja  sploh  postavijo  dovolj  pokonci ,  na  številnih  mestih  izraščajo  tudi  skalni  stolpi  in  ponekod  prave  skalne  stene ,  da  se  lahko  počutimo  prav  gorsko .  Pristop  k  srcu  posavskega  hribovja  s  severne  strani  iz  Maribora  oz.  Celja  drži  skozi  bolj  umirjeno  pokrajino ,  ki  pa  se  med  Rimskimi  toplicami  in  Zidanim  mostom  spet  prav  veličastno  postavi  pokonci  in  tudi  tu  na  gore  spominjajočega  skalovja  sploh  ne  manjka .
