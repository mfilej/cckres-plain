 
Brez  Rogerja  ne  bi  bilo  tega  potovanja .  On  je  jadral  že  prej  in  vas  tudi  vpeljal  v  morski  svet ,  kajne ?

Na  začetku  poti  moram  reči ,  da  sem  precej  trpela .  Ampak  danes  bom  rekla ,  da  sem  trpela  zaradi  lastnih  fantazem ,  zaradi  moje  predstave  o  Rogerju ,  ki  pa  ni  odgovarjala  resničnosti .  Bila  sem  preveč  odvisna  od  njega ,  preveč  sem  pričakovala  in  moram  reči ,  da  sem  hudo  trpela .  Večkrat  sem  pomislila  na  Goethejevo  knjigo  Trpljenje  mladega  Wertherja .  Ker  pa  je  bila  želja ,  da  bi  ostala  skupaj ,  da  bi  se  nekaj  novega  naučila  in  spoznala ,  le  dovolj  velika ,  sem  vztrajala .  Počasi  sem  se  spreminjala ,  se  sproščala .  Danes  je  najin  odnos  zelo  lep  in  ga  zelo  cenim .  Rogerja  imam  še  vedno  neizmerno  rada ,  vendar  ga  sprejemam ,  takega  kot  je  in  mu  puščam  vso  svobodo ,  on  pa  meni .  Ta  svoboda  ne  pomeni ,  da  vsak  po  svoje  letava  naokrog .  Skupaj  ustvarjava ,  skupaj  delava  in  se  veseliva  in  ker  čutiva  drug  drugega ,  ni  več  potrebno  toliko  besed  in  razlage  kot  v  začetku .  In  mislim ,  da  nama  je  zelo  lepo .  Prevelika  navezanost  in  pričakovanja  bolj  uničijo  odnos ,  kot  pa  ga  gradijo .
