 
Pri  Ericu  smo  sicer  že  uživali ,  ko  je  še  kuhal  za  šest  miz  gostov  v  Fužinskem  gradu ,  a  ker  se  je  tik  pred  izdajo  zadnjega  izbora  Konzumov  preselil  v  epicenter  ter  prevzel  kapacitete  nekdanjega  Rotovža ,  si  je  čelništvo  vzelo  čas  za  premislek  in  ponovno  preverbo .  Firbec  nas  je  matral  kar  nekaj  let ,  vse  do  usodnega  četrtka ,  ko  se  je  Ilovarjev  trio  ustoličil  v  zadnji  sobi  restavracije ,  ki  bi  ji  zaradi  obokanega  razgleda  na  staroljubljansko  dvorišče  zlahka  oprostili  » stilsko «  pohištvo ,  malo  teže  pa  na  zidovih  ovešene ,  amaterske  akrilne  pejsaže .  Za  tiste ,  ki  jih ,  tako  kot  Ilovarjeve ,  spreletava  srh  ob  cenah  ljubljanskih  restavracij ,  ima  Eric  postavko ,  ki  meri  okoli  osem  tisočakov  in  se  ji  reče  » naj  vas  preseneti  šef « ,  obsega  pa  juho ,  toplo  predjed ,  glavno ,  sire  in  sladico  ter  uvodno  kupico  šampanjca .  Pustimo  ob  strani  in  vzemimo  za  lapsus ,  da  je  ata  Ilovar  šele  ob  naknadnem  pregledu  računa  ugotovili ,  da  so  nam  oglaševano  kupico  Mpët  et  Chandona  zaračunali  posebej  in  raje  omenimo ,  da  je  že  zaradi  paštete  iz  mariniranih  gosjih  jeter ,  ki  jo  zaokrožala  priložena  marmelada  iz  čebule ,  pomaranč  in  breskev  in  smo  si  jo  izven  menija  izvolili  za  predjed ,  vredno  posedeti  pri  Ericu .  Morda  smo  v  kremni  juhi  kljub  skladnim  dodatkom  praženih  bučnih  semen  in  ocvrte  rukole  le  pogrešali  več  okusa  po  korenju ,  morda  so  se  nam  s  kiselkasto  omako  iz  gorčičnih  semen  podliti ,  rahli  štruklji  z  lososom ,  skuto  in  porom  zdeli  preveč  na  prvo  žogo  za  sicer  nežni  scenosled  in  so  padle  prve  pripombe ,  češ ,  zakaj  ne  bi  pojma  presenečenje  nadomestili  z  degustacijo  in  omogočili  gostom ,  da  si  sami  izberejo ,  kar  jih  najbolj  mika .  Med  večja  presenečenja  večera  naj  tako  uvrstimo  zamujeno  priložnost ,  da  dobimo  uvid  v  Ericovo  bero  francoskih  vin ,  saj  nam  je  natakar  v  okviru  hrani  zelo  zelo  prilegajočega  se  izbora  stregel  izključno  s  slovenskimi  napoji ,  Simčičem ,  Aljošo  Sirkom ,  Jakončičem  ( Carolina ) ,  Movio  in  Kupljenom ,  ki  so  takole  mimogrede  tudi  više  ocenjena  od  francoskih .  Pa  pustimo  cenovno  lestvico ,  ki  se  bo  zasigurno  spremenila  zaradi  vse  močnejše  konkurence  iz  tujine ,  dejstvo  je ,  da  Eric  zna  zlagati  okuse  in  peče  uležane ,  sočne  kose  mesa ,  denimo  naložene  na  tournedos  z  gosjimi  jetri  ter  figami  in  podložene  s  polpeto  iz  ribanega  krompirja ,  da  četudi  jih  verjetno  nabavlja  v  Leclercu  ali  Maxiju  streže  z  zrelimi  francoskimi  siri ,  tu  kozjim ,  münstrom  in  normandijskim  camembertom ,  in  da  zmore  presenetiti  tudi  s  tako  preprosto  jedjo ,  kot  je  crčme  brulée .  Pa  je  bil  res  Eric ?  Ker  smo  šefa  videli  le  v  civilu  in  pozneje  izvedeli ,  da  je  bil  ravno  za  našega  obiska  na  dopustu ,  bo  verjetno  držalo ,  da  si  je  našel  spodobno  alternacijo  in  da  lahko  kvečjemo  podkrepi  že  tako  ali  tako  čisto  spodbudne  vtise .

OKV  LJUDJE ,  KATERIH  SAMOZAVEDANJE  JE  PIČLO  SO  PRAVILOMA  SLABI  LAŽNIVCI ,  PA  TUDI  LAŽI  NISO  SPOSOBNI  ODKRIVATI .
