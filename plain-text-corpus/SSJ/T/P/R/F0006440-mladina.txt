 
Prav  nič .  Sedeli  smo  na  odprtem  tovornjaku  na  dveh  velikih  košarah .  To  je  bilo  vse ,  kar  smo  lahko  vzeli  s  sabo .  Mama  je  imela  v  naročju  mojo  trimesečno  sestro .  Peljali  smo  se  v  Sveto  Lucijo ,  sedanji  Most  na  Soči  in  od  tam  na  Bled .  Nekaj  mesecev  smo  potem  preživeli  v  Pazinu ,  od  tam  je  bil  oče  prestavljen  v  severni  center  Čičarije ,  v  Podgrad  v  Istri .  iveli  smo  petdeset  kilometrov  od  soške  fronte ,  slišali  smo  odmeve  kanonad  vseh  ofenziv .  Podgrad  je  bil  postojanka ,  v  kateri  so  se  formirale  enote  za  ofenzive ,  in  tja  so  se  vojaki  vračali  po  bitkah .  Ko  je  bilo  konec  vojne  in  so  se  avstrijski  vojaki  umikali  s  fronte ,  so  šli  skozi  Podgrad ,  ki  je  ravno  na  pol  poti  med  Trstom  in  Reko .  Na  soško  fronto  so  Avstrijci  poslali  največ  slovenskih  regimentov ,  ker  so  dobro  vedeli ,  da  bodo  Slovenci  branili  svoje  ozemlje .  In  feldmaršal  Svetozar  Borojević ,  ki  je  bil  doma  iz  Vojne  krajine ,  je  dobro  opravil  svoj  posel .  Italijani  so  začeli  devet  ofenziv ,  deseta  pa  jih  je  pognala  do  reke  Piave .  No ,  potem  so  seveda  zmagali  in  prišli  na  naše  ozemlje .  V  Podgrad  so  Italijani  kot  okupacijska  antantna  vojska  prišli  z  belimi  zastavami  na  tovornjakih  in  so  sestradanemu  prebivalstvu  delili  hrano .  Tudi  v  šoli  so  delili  kruh  in  mortadelo ,  meni  pa  je  oče  prepovedal ,  da  bi  kaj  vzel .  Kmalu  smo  se  preselili  v  Jugoslavijo .

Koliko  časa  pa  ste  bili  na  Mladini ,  da  ste  pridelali  arest ?
