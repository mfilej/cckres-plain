 
NARAVA  IN  DRUBA

180  ali  220  -  komu  mar ?  Le  zakaj  bi  bil  človek  tam  zgoraj  malenkosten ,  a  ne .  Sandi  Marinčič ,  prevejani  alpinist ,  padalec ,  jadralni  padalec ,  capo  šole  letenja  z  jadralnimi  padali  ( Kimfly )  in  eden  izmed  treh  avtorjev  Priročnika  za  letenje  z  jadralnimi  padali  ( do  sedaj  je  šlo  že  8  ponatisov  in  8.000  izvodov ) ,  pravi :  " Ko  prosto  padaš ,  imaš  itak  občutek ,  da  zemlja  pada  proti  tebi ,  ne  pa  ti  proti  zemlji ,  razen  če  imaš  okrog  sebe  druge  padalce  ali  pa  objekte  -  potem  imaš  občutek ,  da  ti  padaš  proti  zemlji . "  In  s  kakšne  višine  je  še  mogoče  skočiti  s  padalom ?  Neki  Francoz  je  skočil  z  višine  12.000  metrov ,  brez  kisika ,  se  razume ,  kar  je  trenutno  svetovni  rekord ,  toda  ta  podvig  je  izvedel  v  Rusiji .  Ne  zaradi  boljšega  zraka  ali  pa  lepših  punc ,  ki  so  ga  čakale  na  tleh ,  ampak  zaradi  zakonodaje ,  ki  je  v  Rusiji  bolj  permisivna :  v  Evropi  mu  skoka  s  take  višine  zlepa  ne  bi  dovolili .  Tudi  pri  nas  potrebuješ  za  vsak  skok  dovoljenje ,  tudi  nedavno ,  ko  so  skakali  na  Kredarico .  Če  pa  si  nataknete  bombo  s  kisikom ,  potem  lahko  skočite  tudi  z  višine  38.000  metrov ,  kar  je  pred  časom  storil  neki  drugi  Francoz :  jasno ,  odskočil  ni  z  letala ,  ampak  z  balona ,  napolnjenega  s  helijem .  Svetovni  rekord ,  se  razume .  Slovenski  padalci  so  najvišjo  višino  -  okrog  6.000  metrov  -  ujeli  le  v  Nišu ,  medtem  ko  v  Sloveniji  kakih  rekordnih  ali  pa  vsaj  spektakularnih  padalskih  skokov  ne  pomnijo .  Tudi  z  nebotičnikov  pri  nas  nihče  ne  skače ,  še  samomorilci  so  obupali  nad  tem  početjem  -  nebotičniki  so  pač  pri  nas  prenizki  in  v  tem  smislu  neatraktivni .  Isto  velja  za  previsne  stene .  Ni  jih .  Z  izzivom  nimajo  nobene  zveze .
