 
OKVIR :

Namesto  genove  je  bila  spredaj  do  kraja  pritegnjena  mala  oranžna  prečka ,  glavno  jadro  je  bilo  dvakrat  skrajšano ,  pomagal  je  motor .  Maksimalno  sva  usmerjala  barko  v  veter .  Valovi  so  postajali  vedno  večji ,  veter  vedno  močnejši .  Kmalu  je  trgal  in  nosil  s  seboj  peno  valov ,  ki  so  se  prelamljali .  Še  deset  milj  je  do  WP  ( označene  točke ,  ki  sva  jo  vnesla  v  GPS ) .  Ne  vem ,  kako  se  je  zgodilo ,  da  sem  bila  za  krmilom ,  ko  se  je  razdivjala  nevihta .  Vlilo  se  je  kot  s  škafa ,  kapljice  so  bičale ,  v  priponah  je  tulilo ,  v  sedežu  jambora  je  škripalo  -  sodni  dan .  Pozdravljala  sem  dež ,  kajti  gosto  padajoče  kapljice  sladke  vode  so  gladile  morsko  površino  in  zaoblile  valovanje .  Dogajanje  je  teklo  kot  v  upočasnjenem  filmu .  Moji  čuti  so  bili  v  skrajni  napetosti  izostreni .  Zdelo  se  mi  je ,  da  je  Vakuta  nepremična  v  potovanju  proti  razpotegnjenim  valovom .  Strah  je  izginil .  Z  barko  sva  postali  del  valečega  se  morja .  Poleg  spoštovanja  sem  v  divjanju  naravnih  sil  občutila  globoko  povezanost  z  vsem  kar  me  je  obdajalo .  V  popolni  predaji  sem  pričela  uživati . 

Med  nalivi  in  sunki  vetra  sva  nato  stekla  na  Malicorne .  Še  enkrat  sva  zaželela  vso  srečo  Oceane .  Dvanajst  let !  Žarela  je  kot  sonce  in  se  kopala  v  naši  pozornosti .  Poleg  mlajše  sestrice  Lune  in  staršev ,  se  nas  je  še  deset  odraslih  stlačilo  na  malo  barko .  Bilo  je  veselo ,  punč  je  tekel  po  grlu  in  čokoladna  torta ,  ki  jo  je  spekla  Liz ,  je  bila  odlična . 
