 
Tu  je  situacija  drugačna ,  ker  gre  za  velike  koncentracije  hrane .  Pri  vrabcih  se  ideja  teritorija  malo  podre .  Če  je  v  košu  hlebec  kruha ,  bodo  vsi  vrabci  daleč  naokrog ,  ki  slišijo ,  da  se  nekaj  dogaja ,  prileteli .  Navadili  so  se  jesti  po  gostilnah  in  slaščičarnah .  Šmarnica ,  ki  gnezdi  sredi  Ljubljane  po  strehah ,  pa  ima  teritorij  tako  kot  v  gozdu .  Na  stavbi  Prirodoslovnega  muzeja  gnezdita  dve  beli  pastirici ;  vsaka  ima  svoj  vogal  in  brani  svojo  polovico  strehe .  Teritoriji  pa  se  podrejo  tudi  pri  kolonijskih  živalih ,  mestnih  lastovkah  in  breguljkah ,  ki  gnezdijo  vse  v  eni  steni  ali  na  eni  stolpnici .

Ljubljanski  Trnfest  ima  drug  problem .  Izgublja  specialistične  publike ,  ki  jih  je  svojčas  z  rednim  programom  pridelal  Kud .  S  politiko  brezplačnih  prireditev  je  pridobil  množico  obiskovalcev ,  ki  se  grejo  poletno  promenado ,  družabno  postajo  na  tavanjih .  Poslušalske  navade  se  korenito  spreminjajo .  Glasbeni  del  programa  je  sicer  bolj  kilav ,  pretežno  folkniški ,  intimno  dvoriščen  in  po  pravilu  ne  vzdrži  vseljudskega  brenčanja .  Trubaška  muzika  zvezd ,  prevejancev  Fanfare  Ciocarlia ,  ki  so  svoj  repertoar  zožili  in  ga  prilagodili  za  poletne  radosti ,  je  bila  za  večino  osmišljena ,  ko  so  urezali  Bregovića .  Med  ortodoksnimi  folkiji  bi  to  veljalo  za  gneva  vredno  komercialno  potezo .  Avanturistični  Zakarya  so  imeli  “ realno ”  toliko  publike  kakor  pred  meseci  na  boljšem  koncertu  v  Menzi  na  Metelkovi .
