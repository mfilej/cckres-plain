 
Kako  torej  razumeti  primerjavo  med  Kalanom  in  bidermajerskim  slikarjem ?  Ne  le ,  da  sta  formalno ,  stilno ,  vsebinsko  vsaksebi ,  tudi  na  nivoju  morebitne  časovne ,  miljejske  situacije  ni  komunikacije .  Nenazadnje ,  Kalanovih  slik  se  ne  da  prebirati  kot  odo  sodobnemu  slovenskemu  malomeščanstvu .  Nasprotno ,  pri  Kalanu  gre  za  satiro ,  karikaturo ,  slikar  se  hudomušno  poigrava ,  pervertira  okolico ,  bidermajerski  slikar  pa  upodablja  idealno  družinsko ,  družbeno  in  družabno  življenje  ali  pa  arkadijsko  pokrajino  z  ljubkimi  živalcami .  Ako  je  hotel  dr.  umetnostne  zgodovine ,  ki  je  zapisal  to  nevzdržno  primerjavo  med  Kalanom  in  bidermajerjem ,  mlademu  slikarju  naprtiti  krivdo  za  trenutno  mentalno  kondicijo  sodobne  slovenske  družbe ,  pa  je  treba  ustanoviti  odbor  za  zaščito  osnovnih  pravic  mladega  slikarja .  Poizkus  izenačitve  trenutnega  malomeščanskega  vzdušja  mesta  Ljubljane  ali  Slovenije  na  sploh  z  malomeščanstvom  in  absolutizmom  takratne  Avstro - Ogrske ,  priznam ,  je  zanimiva  vzporednica ,  ki  pa  zahteva  veliko  raziskav  in  natančnih  analiz .  Vsekakor  mnogo  več  in  bolj  artikulirano  kot  v  omenjenem  pismu  ( Prejeli  smo ,  Delo ,  16.  3.  1999 ) :  " Fenomen  ( NSK )  ali  vsaj  njegov  likovni  del  je  ena  točka  na  poti ,  ki  od  slovenske  moderne  vodi  proti  neo  neo  bidermajerju  Jurija  Kalana . "  V  nadaljevanju  njegovo  misel  povzemam ,  ne  citiram :  šlo  bi  naj  za  stanje  duha ,  za  sistematično  vračanje  v  duhovno  bedo  province ,  kakršna  je  bila  Ljubljana  pred  stotimi  in  stopetdesetimi  leti  . . .  Doktorjeve  besede  so  težke ,  zahtevajo  utemeljitev !
