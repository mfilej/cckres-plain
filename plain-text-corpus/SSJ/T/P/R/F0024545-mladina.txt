 
Red  Bull  ti  da  krila

In  česa  naj  bi  bili  izbrisani ,  oziroma  vsaj  nekateri  med  njimi ,  sploh  krivi ?  V  civilizirani  Sloveniji  je  najbrž  nepredstavljivo ,  da  bi  kdo  denimo  predlagal ,  da  je  treba  z  zaslišanji  ugotoviti ,  kdo  je  glasoval  proti  samostojnosti  slovenske  države  na  plebiscitu  in  ga  nato  izgnati .  Še  težje  si  je  najbrž  zamisliti ,  da  bi  takšen  predlog  dobil  večinsko  podporo .  A  vendar ,  kako  daleč  je  takšna  ideja  od  birokratskega  izbrisa  18.000  prebivalcev  neke  dežele ,  ker  so  bili  v  času  osamosvajanja  v  službi  vojske ,  ki  je  desetdnevni  boj  izgubila ,  ali  ker  so  bili  sorodniki  vojakov  z  » napačne «  strani ,  ali  ker  so  imeli  morda  celo  samo  napačen  priimek  in  so  se  v  napačnem  trenutku  znašli  na  napačnem  mestu .  Prav  to  je  tisto ,  kar  se  je  dogajalo  v  Sloveniji .  Sistematično  kršenje  človekovih  pravic .  In  število  tistih ,  ki  so  bili  prizadeti ,  je  visoko .  Zelo  visoko .  Si  predstavljate  takšen  obseg  sistematičnega  kršenja  človekovih  pravic  v  kakšni  večji  državi ,  kjer  bi  to  pomenilo  milijonske  številke ?  Vendar  se  v  Sloveniji  » večinski  javnosti «  vse  skupaj  očitno  zdi  minorno .  Vsaj  takrat ,  ko  se  govori  o  človekovih  pravicah .  Ob  omenjanju  odškodnin ,  ki  naj  bi  bile  menda  astronomske ,  je  seveda  popolnoma  drugače .  Takrat  številke  naenkrat  postanejo  zelo  velike ,  in  kar  je  najbolj  perverzno ,  njihov  obseg  ne  postane  argument  za  popravo  krivic ,  temveč  za  vzdrževanje  brezpravnosti .  Tudi  denar ,  ne  samo  logika  zemlje  in  krvi ,  je  močnejši  od  spoštovanja  človekovih  pravic .  Seveda  kadar  gre  za  pravice  tistih  drugih  v  tem  primeru  » Neslovencev « . 
