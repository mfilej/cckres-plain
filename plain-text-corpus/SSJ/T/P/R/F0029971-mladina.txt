 
Obzorja ,  Maribor  2001 ,  3.100  SIT

Ko  bomo  rešili  ta  pomembna  vprašanja  in  bo  koalicija  delovala  proti  vsem  teroristom ,  tudi  vladam ,  ki  so  krive  terorističnih  dejanj ,  se  ji  bo  muslimanski  svet  lahko  pridružil  brez  zadržkov  in  ukrepal  proti  teroristom .  To  ne  pomeni ,  da  zdaj  pri  lovu  na  teroriste  ne  sodeluje  niti  ena  muslimanska  država .  Vendar  bi  bilo  koristneje ,  če  bi  pri  tem  sodeloval  ves  muslimanski  svet ,  saj  so  muslimani  najpogostejše  žrtve  terorizma  in  so  zaradi  njega  pretrpeli  največ .  n

Američani  so  zadovoljni ,  ker  jim  gre  na  bojišču  dobro ,  jamrajo  pa ,  da  jim  težave  povzroča  PR ,  industrija  javnega  mnenja .  Uporaba  bombe ,  ki  stane  vsega  27.000  USD ,  stokrat  manj  od  " pametnih  bomb " ,  useka  pa  kot  taktična  atomska  bomba ,  skeptičnega  dela  globalne  svetovne  javnosti  ne  bo  prepričala .  Vendar  uporaba  vojaškega  arzenala ,  ki  vzbuja  zoprne  asociacije ,  ni  edini  razlog  za  težave ,  ki  jih  ima  Busheva  administracija  ob  prepričevanju  svetovne  javnosti .  Ključna  težava  se  pojavi ,  ko  je  treba  na  mizo  vreči  politično  in  zgodovinsko  analizo .  Od  kje  se  je  vzel  talibanski  režim ?  Zakaj  se  je  Osama  bin  Laden  začel  namesto  z  gradbeništvom ,  kar  počne  cela  njegova  družina ,  ukvarjati  z  vojskovanjem ,  politiko  in  terorizmom ?  Afganistanski  režim ,  ki  ga  zdaj  bombardira  globalna  antiteroristična  koalicija ,  je  namreč  nekakšna  frankensteinovska  kreatura .  Omejimo  se  le  na  obdobje  po  letu  1979 :  CIA  je  spomladi  1979  sklenila  podpreti  afganistanske  mudžahedine .  Prek  Pakistana  jih  je  začela  oskrbovati  s  kitajskim  orožjem .  Zakaj  prek  Pakistana ?  Zato ,  da  Američani  na  tajni  operaciji  ne  bi  puščali  prstnih  odtisov .  Zakaj  s  kitajskim  orožjem ?  Zato ,  ker  so  se  Kitajci  strinjali .  In  zato ,  ker  Kitajci  lahko  pehotno  orožje  izdelujejo  po  receptu ,  ki  ga  je  napisal  inženir  Kalašnikov .  Ker  CIA  ni  hotela  neposredne  konfrontacije  s  Sovjeti ,  je  bil  najbolj  primerno ,  če  mudžahedini  nosijo  orožje ,  ki  izgleda  sovjetskega  izvora .  Ob  Pakistanu  je  CIA  v  operacijo  podpre  mudžahedinov  vključila  Saudovo  Arabijo ,  domovino  Osame  bin  Ladna .  Za  božič  1979  so  Sovjetske  čete  vkorakale  v  Afganistan .  Američani  pa  so  pomoč  mudžahedinom  stopnjevali .  Ameriško  doktrino  je  v  en  stavek  zapakiral  Carterjev  svetovalec  za  nacionalno  varnost  Brzezinski :  naj  imajo  tudi  Sovjeti  svoj  Vietnam .  Tako  je  začela  nastajati  talibanska  kreatura .  Kitajci  so  ji  naredili  kalašnikove ,  Američani  so  jih  plačali  in  dodali  stingerje ,  Pakistan  je  dal  inštruktorje ,  ki  jo  jih  učili  Američani ,  Saudova  Arabija  je  dodala  težko  gradbeno  mehanizacijo  in  prostovoljce ,  Sovjeti  so  se  ponudili  za  tarče ,  na  katerih  je  nastajajoča  kreatura  trenirala  gverilsko  taktiko  in  strategijo .  V  devetdesetih  letih ,  po  propadu  Sovjetske  zveze ,  so  svoje  prispevale  naftne  multinacionalke ,  heroinske  multinacionalne  kriminalne  združbe ,  pakistanka  tajna  služba ,  države ,  ki  so  nastale  na  pogorišču  Sovjetske  zveze  …  V  Afganistan ,  ki  je  že  sam  po  sebi  zapletena  večnacionalna  skupnost ,  so  bila  izvožena  vsa  protislovja  kolonialne  in  protikolonialne  dobe ,  hladne  vojne ,  komunizma ,  globalnega  kapitalizma  in  globaliziranega  kriminala .  Talibanski  režim  je  produkt  vseh  teh  učinkov .  Talibanski  režim  je  Frankenstein ,  pošast ,  ki  ne  loči  več  med  dobrim  in  zlim .  Pošast ,  ki  nabira  marjetice  za  slepo  deklico  in  jo  potem  utopi .  Pošast ,  ki  se  lastnemu  kreatorju ,  dr.  Victorju ,  maščuje  tako ,  da  mu  ubije  ženo ,  brata  in  najboljšega  prijatelja . 
