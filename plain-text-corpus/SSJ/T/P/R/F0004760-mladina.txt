 
» O  Gospud  Bog ,  pogledaj  vsaj ,  koku  Turek  se  zlobi  zdaj  Tvoje  ime  zatreti  inu  nas  vse  krščenike  Tvoje  služabnike ,  žive  cilu  požreti , «  je  leta  1574  zapisal  Jurij  Dalmatin .  Ko  je  cesar  Maksimilijan  I.  s  kljukastim  nosom  4.  decembra  1517  na  meddeželnem  zboru  predložil  načrt  za  triletni  vojni  pohod  proti  Turkom ,  v  katerem  bi  krščanska  vojska  prodirala  iz  Bosne  in  vzdolž  severne  afriške  obale ,  so  se  predstavniki  Štajerske ,  Koroške  in  Kranjske  pritožili ,  da  so  že  dolgo  od  doma  in  da  ni  prišlo  do  pogajanj  o  bistvenih  deželnih  zadevah .  Ferdinand  I.  je  potem  na  meddeželnem  zboru  27.  marca  1530  v  Slovenjgradcu  utrdil  obrambni  red ,  po  katerem  se  v  poletnih  mesecih  zbere  600  lahkih  konjenikov ,  400  pešcev  in  2000  mož  črne  vojske ,  v  primeru  nevarnosti  pa  5.  ali  10.  mož  in  težki  konjenik  na  200  funtov  gosposke  imenjske  rente .  Obenem  je  bil  za  vrhovnega  vojaškega  poveljnika  treh  dežel  postavljen  Ivan  Kacijaner ,  v  vojaški  svet  pa  Ivan  Leisster  iz  Štajerske ,  Augustin  Paradeiser  iz  Koroške  in  Volk  Lamberg  iz  Kranjske .  Nadvojvoda  Karl  si  je  v  nadaljnjih  pogajanjih  z  deželnimi  stanovi  na  eni  in  cesarjem  na  drugi  strani  zagotovil  vojaško  oblast  nad  hrvaškim  banom  in  hrvaško - slavonskimi  stanovi  in  obrambna  organizacija  dvornega  vojnega  sveta  leta  1578  je  Štajersko ,  Koroško ,  Kranjsko  in  Gorico  povezala  v  Vnzertrentes  Corpus .  Vse  to  in  še  kako  se  je  Ivan  Enstaller  iz  Lebek  pri  Vačah  izognil  sklicu  deželne  konjenice ,  ker  da  ga  » v  tem  vremenu  z  nalivi  zelo  boli  noga « ,  medtem  ko  je  bila  za  kmete  kazen  pri  izogibanju  vojaški  dolžnosti  prvič  ječa  ob  kruhu  in  vodi ,  drugič  bičanje  in  tretjič  obešanje .  Kako  si  je  cesarska  orožarna  v  Ljubljani  do  leta  1561  nakopičila  22.726  kilogramov  smodnika  in  kako  je  sto  metliških  najetih  strelcev  pod  stotnikom  Matjažem  Morijem  istega  leta  odrinilo  v  Bihač .  Koliko  je  stala  kartauna ,  pevka ,  pomožna  kača ,  falkonet ,  tarda ,  danica ,  sekač ,  napadalna  bojna  sekira  ali  rušilna  oblegovalna  miza  s  pripadajočim  škripčevjem  in  vrvmi .  Da  so  morali  biti  najeti  vojaki  kot  stotnik  Tomaž  Naglič  iz  Loža ,  zastavnik  Martin  Regar  iz  Žužemberka ,  navadni  narednik  Ivan  Leškovec  iz  Kamnika ,  trabant  Florian  Janže  iz  Kamnika ,  bobnar  Jurij  Tetman  iz  Kočevja  ali  piskač  Jurij  Ruselič  iz  Polhovega  Gradca  domačini .  Da  je  bila  letna  plača  tajnega  vohuna  133  renskih  goldinarjev  in  12  krajcarjev  in  da  se  je  finančna  udeležba  slovenskih  dežel  pri  obrambi  od  280.000  ren .  gld .  leta  1556  povišala  na  394.222  ren .  gld .  leta  1578 .  In  da  so  prodiranje  Turkov ,  Rennerjev  und  Brennerjev ,  zaustavili  15  kilometrov  pred  krščanskim  svetom ,  ki  se  začenja  z  Vinico .
