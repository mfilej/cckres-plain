 
IZKORISTI  TOPLE  JESENSKE  DNI

Jesen  je  bogato  obrodila  svoje  sadove ,  tako  da  se  lahko  odpraviš  do  bližnjega  gozda  in  nabereš  nekaj  zrelih  kostanjev .  Povabi  še  prijatelja  ali  prijateljico ,  da  ti  med  nabiranjem  ne  bo  dolgčas .  Kasneje  lahko  povabita  vso  vajino  družbo  in  skupaj  priredita  kostanjev  piknik .  Ob  pitju  svežega  mošta  lahko  obujate  spomine  na  minulo  poletje  in  vse  ljubezni ,  ki  so  z  njim  odšle .  Vendar  pazite  pri  kombiniranju ,  saj  zna  biti  sveži  grozdni  sok  precej  zahrbten .  In  še  nekaj ,  jesen  je  še  vedno  čas  nevarnih  klopov ,  tako  da  pred  odhodom  v  gozd  ne  pozabi  poskrbeti  za  zaščito .  Saj  veš ,  bolje  je  preprečiti  kot  zdraviti .

Nikoli  ne  veš  kdaj  bo  zadnji  lep  in  topel  sončni  jesenski  dan ,  zatorej  izkoristi  prvega ,  ki  se  ti  ponudi ,  razpri  ležalnik  in  se  prepusti  božanju  sončnih  žarkov .  Pusti  tvojemu  telesu ,  da  se  dodobra  naužije  vitamina  D ,  saj  ti  ga  bo  skozi  zimo  še  kako  primanjkovalo .  Med  poležavanjem  lahko  narediš  domačo  nalogo ,  se  učiš  za  test  ali  prelistaš  kakšno  revijo .  Lahko  si  vzameš  tudi  trenutek  zase  in  s  kakšno  naravno  nego  poskrbiš  za  svoje  telo . 

Zakaj  bi  morala  biti  pomlad  tista ,  ki  označuje  nov  začetek ?  Šolsko  leto  bo  namreč  še  dolgo  in  najbolje  bo ,  da  si  že  zdaj  poiščeš  konjiček ,  ki  te  bo  razveseljeval  in  odpravljal  stres  med  dolgim  učnim  obdobjem .  Lahko  se  preizkusiš  v  jahanju  konja ,  plezanju ,  risanju  pokrajine ,  kiparstvu ,  veslanju ,  plesu ,  aerobiki ,  nogometu .  Poskusi  za  spremembo  nekaj  novega ,  nekaj ,  česar  nisi  še  nikoli .  Kdo  ve ,  mogoče  bo  prav  tvoj  novi  hobi  ta ,  ki  ti  je  najbolj  pisan  na  kožo . 

Noč  čarovnic  se  danes  praznuje  domala  po  vsem  svetu .  Še  posebej  popularna  je  na  Irskem  ( od  koder  tudi  izvira ) ,  v  Združenih  državah  Amerike ,  Kanadi ,  v  Veliki  Britaniji ,  na  Novi  Zelandiji  ter  celo  ponekod  v  Avstraliji . 

Na  Irskem  noč  čarovnic  zaznamujejo  tudi  nekatere  tradicionalne  igre .  Ena  izmed  njih  zahteva ,  da  se  osebo  posede  na  stol  in  se  ji  zaveže  oči .  Pred  njo  postavijo  nekaj  krožnikov  in  tisti  na  katerega  oseba  pokaže ,  določa  njeno  življenje  v  prihajajočem  letu .  Tako  zemlja  pomeni ,  da  bo  nekdo ,  ki  ga  pozna  v  tem  letu  umrl ,  voda  pomeni  selitev ,  prstan  poroko ,  rožni  venec  nakazuje  božji  poklic  ( nuna  oziroma  duhovnik ) ,  kovanec  novo  premoženje ,  fižol  pomanjkanje ,  in  tako  naprej . 
