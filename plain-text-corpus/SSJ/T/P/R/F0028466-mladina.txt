 
Seveda  nihče  ne  verjame ,  da  je  kdorkoli  kaj  pozabil .  V  hribih  nad  Stonom  se  jim  je  prepogosto  zgodilo ,  da  so  večcevni  raketni  metalci  vžgali  natančno  po  položajih ,  ki  jih  je  garda  ravnokar  zasedla ,  ali  da  je  helikopter  točno  vedel ,  v  kateri  tovornjak  mora  spustiti  svoje  rakete .  Svojo  nemoč  pred  radarji ,  prisluškovalnimi  napravami  in  nočnimi  daljnogledi  so  si  začeli  razlagati  z  izdajo .  V  mestih  je  vedno  več  skupin  iz  notranjosti  Hrvaške  z  nenavadnimi  imeni .  Antiteroristična  enota  iz  Zagreba ,  posebna  enota  policije  iz  Splita ,  nekaj  specialnega  od  nekod  drugod .  Deset  ali  dvajset  jih  ponoči  odide  nekam  ven  in  ko  pridejo  nazaj ,  ne  povedo ,  kje  so  bili .  Edini  so ,  ki  se  ne  hvalijo ,  kaj  so  počeli  in  koga  so  srečali .  Odšli  so  opravit  svoj  posel .  To  je  vse ,  kar  so  pripravljeni  reči .  Zjutraj  se  potem  sliši ,  da  je  nekje  zletela  v  zrak  kaka  hiša  ali  da  so  nekoga  nekam  odpeljali  ali  pa  je  preprosto  izginil .  Iz  te  vojne  nastaja  neka  čudna  družba .  Po  mestih  hodijo  samo  še  moški  v  različnih  uniformah .  Pripovedujejo  si  zgodbe  o  Kruševu ,  Vrliki ,  Zadru ,  Karlovcu .  Kot  da  so  bili  vsi  povsod  in  da  je  kraj ,  kjer  so  se  znašli ,  ravno  sedaj  le  še  eno  tistih  mest ,  ki  se  bo  predalo ,  ali  padlo ,  ali  kar  preprosto  izginilo .  Drugje  se  spet  zdi ,  da  se  vsaka  občina  bori  zase  in  da  je  Vukovar  v  neki  drugi  vojni  kot  Dubrovnik .  V  kriznem  štabu  v  Stonu  so  se  opravičevali ,  da  je  Slano ,  ki  je  le  nekaj  kilometrov  stran ,  druga  občina .  Na  karti  so  natančno  kazali ,  kje  je  meja  in  da  vojska  v  njihovo  občino  ni  prišla .  Kot  da  je  sramota ,  ker  se  je  Slano  pustilo  zasesti ,  in  da  se  je  preselilo  nekam  daleč  stran .  In  res  se  je .  Če  hočeš  prehoditi  tistih  nekaj  metrov ,  ki  ločijo  zadnje  hrvaške  položaje  pri  Čepincih  od  prvih  položajev  vojske ,  ki  je  prišla  iz  sosednje  občine  Trebinje ,  moraš  skoraj  do  Beograda .  Zato  pa  je  košček  obale ,  ki  jo  ima  okrog  Neuma  Bosna ,  postal  država  brez  države .  Gardisti  iz  Stona  hodijo  v  Neum  na  pivo ,  ker  je  blizu  fronte  prohibicija ,  Bosanci  pa  se  delajo ,  kot  da  Jugoslavija  ni  nikoli  razpadla  in  da  je  še  vse  po  starem .  Na  meji  niti  protokolarno  ne  pregledajo  dokumentov  in  na  tistih  nekaj  kilometrih  ni  nihče  tujec .  Zato  pa  so  le  malo  naprej  vsi  sovražniki .  V  majhnih  naseljih  proti  jugu  Jadrana  se  gredo  vojno  posameznikov  proti  mornarici  ali  vojno  občin  proti  pehoti .  Pogledujejo  proti  Dubrovniku  in  se  ob  večerih ,  ko  s  položajev  pride  kakšna  enota  s  svojimi  zgodbami ,  vprašujejo ,  ali  bo  jutri  na  vrsti  Ston  ali  Korčula .  Dubrovnik  stoji  tam ,  na  dometu  roke ,  za  sedmimi  topovnjačami ,  sedmimi  obalnimi  baterijami  in  štirimi  otoki .  Ivo  je  ujel  še  zadnje  mesto  na  še  zadnjem  hitrem  gliserju ,  ki  je  bil  pripravljen  prepeljati  kaj  drugega  kot  orožje .  Vse ,  kar  je  počasnejše  od  Štandekerja ,  se  potopi  že  pri  Olipih .

Srbi  na  Hrvaškem  sprejmejo  deklaracijo  o  suverenosti  in  avtonomiji ,  17.  avgusta  1990  pa  Milan  Martić  Srbom  v  Kninu  razdeli  102  puški  in  tako  napove  začetek  » barikadne  revolucije « .  Franjo  nad  upornike  pošlje  oklepnike ,  ki  se  ustavijo  pred  barikadami ,  in  helikopterje ,  ki  jih  preženejo  lovci  Jugoslovanske  armade .  SAO  Krajino  razglasijo  21.  decembra  1990 .  Začnejo  se  dolgotrajna  politična  pogajanja  predsednikov  republik .  Franjo  se  zavzema  za  konfederacijo  in  samostojno  Hrvaško  hkrati ,  govori  o  zgodovinskih  in  avnojskih  mejah ,  pri  tem  pa  ne  želi  izzvati  Srbov .  To  je  seveda  nemogoče ,  toda  Franjo  še  kar  naprej  vleče  počasne  in  napačne  poteze .  Konec  januarja  1991  propagandisti  KOS-a  prikažejo  film  o  ilegalnem  uvozu  orožja  iz  Madžarske ,  s  katerim  očrnijo  hrvaškega  obrambnega  ministra  Martina  Špeglja ,  po  spopadih  med  pripadniki  policije  SAO  Krajine  in  hrvaškega  MNZ-ja  na  Plitvicah  pa  postane  jasno ,  da  se  je  na  Hrvaškem  začela  vojna .  Ker  je  Franjo  general ,  želi  biti  tudi  vojskovodja ,  zato  se  s  svojimi  modrimi  odločitvami  neprestano  vtika  v  vojskovanje ,  zamenja  sedem  obrambnih  ministrov  in  zavrže  svoj  teoretični  model  splošnega  ljudskega  odpora ,  ki  ga  uspešno  prevzamejo  Šešljevi  četniki .  Praktični  rezultati  so  kmalu  vidni  na  bojišču ,  kjer  po  vsakem  podpisu  premirja  armada  in  četniki  zasedejo  nov  kos  Hrvaške .
