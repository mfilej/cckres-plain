 
Vipotnik  Janez  Iskra  Cranex

foto  DENIS  SARKIĆ

Manca  je  tajnica .  Njena  bruto  plača  je  v  letu  1996  znašala  120.000  SIT  mesečno .  Njena  izobrazba  je  sicer  srednješolska ,  vendar  je  študirala ,  zna  nekaj  jezikov ,  zato  si  plačo  izboljšuje  s  honorarnim  delom ,  za  kar  dobi  povprečno  30.000  SIT  ( neto )  mesečno .  Regresa  kljub  kolektivni  pogodbi  ni  dobila .  Njena  odmerjena  dohodnina  znaša  214.558  SIT .  In  koliko  bi  znašala  njena  dohodnina  po  novem ?  257.695  SIT  oziroma  43.137  SIT  več  kakor  prej .  Vendar  Manca  ne  bi  bila  prikrajšana  le  za  ta  znesek !  Ker  živi  sama  s  hčerko ,  je  bil  njen  bruto  dohodek  na  družinskega  člana ,  je  bila  upravičena  do  otroškega  dodatka  v  višini  3.334  SIT .  Letno  to  predstavlja  40.008  SIT .  Poleg  tega  je  glede  na  svoje  dohodke  za  hčerko  plačevala  40  odstotkov  polne  cene  vrtca .  Če  bi  ji  država  pri  honorarju ,  ki  ga  je  zaslužila  poleg  plače ,  priznala  le  10  odstotkov  normiranih  stroškov ,  bi  mesečni  dohodek  na  družinskega  člana  znašal  75.882  SIT  oziroma  59  odstotkov  povprečne  plače ,  zaradi  česar  naj  bi  po  novem  ne  prejemala  več  otroškega  dodatka ,  ker  naj  bi  ga  za  doslej  najvišji  razred  ( 55  do  110  odstotkov  povprečne  plače  na  družinskega  člana )  odpravili .  Poleg  tega  bi  za  vrtec  plačevala  60  odstotkov  polne  cene ,  kar  pri  polni  ceni  okrog  40.000  za  prvo  starostno  skupino  znese  približno  4.000  mesečno .  Mančin  družinski  proračun  bi  bil  tako  letno  zmanjšan  kar  za  123.145  SIT  in  to  pri  mesečnih  dohodkih ,  ki  skupaj  s  plačo  in  honorarjem  znašajo  le  nekaj  čez  100.000  neto .
