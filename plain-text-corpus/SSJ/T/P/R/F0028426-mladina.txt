 
LAN  pomeni  Local  Area  Network ,  ko  se  torej  na  določeno  lokacijo  pricijazijo  poprej  samo  prek  interneta  seznanjeni  osebki  in  svoje  elektronske  podaljške  povežejo  v  hitro  in  močno  lokalno  mrežo ,  naravnost  idealno  za  množične  ekscese  čistega  razčefuka .  LAN - žurko  lahko  v  teoriji  tvorita  že  dva  komajshojenčka  v  ustrezno  omreženi  šolski  knjižnici ,  pravih  masovnih  veselic  pa  naši  revirji  v  preteklosti  niso  uzrli  ravno  ogromno ;  v  resnici  e - skupnost  doslej  pomni  štiri  večje  tobažne  priložnosti ,  ki  so  hkrati  stregle  potrebam  osemdesetih  do  sto  igralcev ,  zato  se  je  Lethal  LAN  XXL  v  zgodovino  zapisal  kot  absolutni  rekorder ,  ki  je  v  titansko  mrežo  spojil  prek  240  igralcev  iz  vse  Slovenije .  » Verjemite ,  da  organizacija  ni  bila  enostavna ! «  mi  je  zaupal  Tomaž  Kotnik  Anti ,  predsednik  Si.faca .  » V  zadnjih  dveh  tednih  sem  si  na  ta  račun  skreširal  najmanj  deset  let  življenja . «
