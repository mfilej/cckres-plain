 
Za  navtične  obiskovalce  je  najbolj  zanimiv  obisk  pri  Danijelu  domorodcu ,  ki  sam  z  ženo  živi  v  zalivu  na  jugojugozahodnem  delu  otoka .  Sam  zaliv  je  eden  varnejših  in  tudi  mirnih ,  saj  ni  večjih  odbojnih  valov .  Obdajajo  ga  skoraj  tisoč  metrov  visoke  vulkanske  gmote ,  na  strmih  stenah  poraščene  le  z  mahom  ali  nizkim  grmičevjem .  V  dolini  pa  se  je  razvila  bujna  vegetacija  z  veliko  sadnimi  drevesi .  Sam  zaliv  je  razdeljen  v  dva  dela :  zahodni  je  malo  bolj  odprt  valovom ,  vendar  je  bolj  dinamičen ,  saj  na  njegovem  robu  priteka  v  morje  rečica ,  po  kateri  je  možna  plovba  z  gumenjakom ,  obdaja  pa  jo  gozd  kokosovih  palm  in  drugih  dreves .  Vzhodni  zaliv  je  mirnejši  in  tudi  pesek  že  počasi  dobiva  svetlejšo  barvo .  Tukaj  prebiva  Danijel  v  nekaj  » hišah «  brez  oken  in  vrat ,  kuhinja  pa  je  še  brez  sten .  Njegovo  domovanje  obkroža  vrt  vseh  vrst  sadnih  dreves ,  tako  da  za  pripravo  flambiranih  banan  samo  stegne  roko  …  Danijelova  posebnost  je ,  da  že  več  let  vodi  knjige  obiskovalcev ,  ki  se  ne  samo  podpišejo ,  ampak  tudi  pustijo  svoje  fotografije ,  sliko  jadrnice  in  še  kaj  drugega .  Mi  smo  se  ravno  tako  vpisali ,  hkrati  pa  pobrskali  tudi  malo  nazaj  in  našli  v  letu  1996  vpisano  hrvaško  Čigro ,  ko  se  je  tukaj  ustavila  na  plovbi  s  severnega  proti  južnemu  tečaju . 

Najbolj  skromno  sta  se  odrezala  Dušan  Puh  in  Marko  Paš  ( Pirat  Portorož ) ,  ki  sta  se  pomerila  v  konkurenci  75  posadk  razreda  tornado .  Že  na  prvem  plovu  sta  se  prekucnila ,  tako  da  sta  odstopila .  Potem  sta  v  drugo  še  ujela  30.  mesto ,  tretjega  pa  zaradi  okvare  nista  končala .  Ker  regatnemu  odboru  za  te  izjemno  hitre  dvotrupce  v  slabih  vremenskih  razmerah  ( premočnem  vetru )  ni  uspelo  izpeljati  nobene  preizkušnje  več ,  Puh  in  Paš  nista  imela  priložnosti  za  popravni  izpit  in  sta  tako  pristala  na  skromnem  58.  mestu .  Da  bi  bile  za  njun  odstop  krive  neregularne  razmere  ali  regata ,  kakor  smo  razbrali  iz  nekaterih  medijev ,  gre  podvomiti ,  saj  v  treh  izpeljanih  preizkušnjah  med  prvo  trideseterico  ni  nihče  niti  enkrat  odstopil .  Sicer  pa  je  njun  nastop  v  Kielu ,  kakor  smo  izvedeli  po  njihovem  prihodu ,  pomenil  tudi  konec  le  pol  leta  trajajoče ,  zgodbe  o  “ Mobitelovi  turboposadki ” .  Zastavlja  se  vprašanje ,  ali  bo  Dušan  Puh  lahko  pravočasno  našel  primernega  člana  posadke ,  da  se  pripravi  na  napovedane  naskoke  za  olimpijsko  normo ,  ali  pa  se  bo  tudi  “ turbo  tornado ”  priključil  bogatemu  muzeju  Puhovih  jadrnic ,  ki  se  s  Piratove  ploščadi  z  Eolom  in  Velikim  Viharnikom  seli  že  v  Marino  Portorož .  V  Atene  je  Dušan  Puh  “ odjadral ”  s  17 - letnim  Alanom  Bidermanom ,  ki  je  jadralsko  zrasel  v  Morganovem  jadralskem  taboru  Športnega  društva  Piran . 

Puerto  Plata  &  sladkorni  trst
