 
Na  svetu  raste  okoli  20  tisoč  različnih  vrst  in  skupaj  tvorijo  eno  največjih  rastlinskih  družin .  V  Sloveniji  je  znanih  okoli  70  vrst  orhidej ,  od  teh  jih  je  na  Bohorju  do  sedaj  najdenih  37 ,  kar  je  nedvomno  zelo  visoka  številka  za  tako  majhno  območje .  Tadeja  Brinovec  je  ob  otvoritvi  zanimive  razstave  v  Podsredi  povedala :  » Odkrivanja  prelepih  orhidej  na  Bohorju  sem  se  lotila  iz  čiste  ljubezni  do  narave .  Kadar  sem  se  odpravila  na  raziskovanje ,  sem  bila  zunaj  ves  dan .  Veliko  sem  prehodila ,  saj  so  te  prekrasne  rože  skrite  po  odmaknjenih  kotičkih ,  kar  je  dobro ,  da  jih  ljudje  ne  odkrijejo  in  potrgajo . «  Vse  je  fotografirala  in  zapisovala  razne  podatke ,  ki  bodo  služili  pri  nadaljnji  obdelavi  rastišča  orhidej  na  Bohorju .  Ta  bo  v  naslednjih  letih  uvrščen  v  razširjeno  območje  Kozjanskega  parka .  Prvo  razstavo  je  imela  v  Krškem ,  druga  je  v  Podsredi ,  dopolnjena  pa  je  s  priložnostno  zloženko  in  številnejšim  izborom  fotografij .
