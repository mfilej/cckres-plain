 
Socialistična  republika  Slovenija  je  imela  strašansko  malo  pravih  diplomatov .  Večinoma  so  bili  to  ugledni  gospodje ,  kakršni  so  Rudi  Čačinovič ,  Marko  Kosin  ali  pokojni  Ignac  Golob .  Poleg  njih ,  in  taka  je  bila  večina ,  pa  so  se  v  ambasade  zdrenjali  nekdanji  člani  zvezne  jugoslovanske  vlade  in  izvršni  sekretarji  cekajev ,  ki  so  stopili  v  nov  poklic  zaradi  imenitnih  partijskih  zaslug .  No ,  ko  je  po  demokratičnih  volitvah  napočila  Demosova  vlada ,  so  bili  tovariši  že  karierni  diplomati  in  so  grdo  gledali  tiste  gospode  amaterje ,  ki  jih  je  v  njihove  vrste  po  politični  liniji  poslala  Peterletova  oblast .  Zdaj  pa  vsi  skupaj  družno  zviška  zrejo  na  ambasadorje ,  ki  si  jih  izmišlja  Ropova  vlada .  Jasno ,  bodo  pa  ja  karierni  diplomati  držali  skupaj . . .
