 
Lepa  Trebuščica  je  tu  in  tam  privabila  kakšnega  ribiča .  Videvali  smo  jih  zvečer  v  gostilni  pri  Makucu  ali  Marjetki .  Večina  jih  ni  prišla  niti  do  Podkobilškega  mostu .  Pred  leti  pa  je  v  Trebušo  začel  zahajati  tudi  Stane  Omerzu .  Navdušeno  nam  je  pripovedoval  o  čudovitih  slapovih ,  divjih  grapah ,  raztrganem  srnjaku ,  bisernih  postrveh  in  strmih  pečinah .  Seveda  smo  vsi  vedeli  za  strme  pečine  in  da  je  voda  doli ,  se  je  slišalo  že  s  ceste .  Kdo  bi  rinil  tja  dol ?  Po  kaj  le ?  In  vendar :  Stane  se  je  vračal  iz  leta  v  leto .  Letos  spomladi  pa  se  je  razvedelo ,  da  bo  pri  Makucu  predstavitev  knjige  o  Dolini  reke  Trebuščice .  Hojla !  Kaj  je  pa  zdaj  to ?  In  smo  šli  na  predstavitev .  Gostilna  je  bila  polna ,  pol  ljudi  je  stalo  zunaj ,  Albin  pa  je  tekal  med  gosti  z  refoškom  in  drnuljevcem .  Gladil  si  je  brke  in  srečen  užival  ob  pohvalah  njegove  kuhinje .  Za  mizo  med  avtorji  knjige  pa  je  sedel  Stane  Omerzu .  Lahko  bi  si  mislila .  Zraven  njega  je  bila  magistra  Jerica  Mrak  iz  Čepovana ,  pa  tolminski  ribogojec  in  veterinar  Dušan  Jesenšek  in  Lucijan  Rejec ,  predsednik  naše  RD ,  ki  je  opravičil  zadnjega  od  avtorjev  gospoda  Marjana  Fratnika ,  ki  je  menda  svetovna  ribška  veličina  in  tudi  zaljubljen  v  Trebuščico .  Takoj ,  ko  sem  knjigo  prelistala ,  mi  je  bilo  jasno ,  kaj  ljudje  počno  po  naših  grapah .  Občutila  sem  strašno  željo ,  da  bi  šla  z  njimi .  V  naši  dolini  je  toliko  lepote ,  mi  pa  niti  ne  vemo  zanjo .  Zagotovo  vem ,  da  so  nam  tisti  dan  pri  Makucu  avtorji  knjige  Dolina  reke  Trebuščice  napolnili  srca .  Polni  domoljublja  in  s  solzami  v  očeh  smo  listali  fin  papir  knjige ,  v  kateri  so  po  pesniško  opisana  naša  dvorišča .  To  je  knjiga  o  živih  ljudeh ,  reki ,  ki  takšna  teče  in  živi  tudi  danes ,  ki  tudi  ni  tako  daleč ,  da  si  je  ne  bi  mogli  ogledati  na  prijetnem  nedeljskem  izletu .  Tukaj  bodo  srečni  ribiči ,  pohodniki ,  lovci ,  plezalci ,  biologi ,  geologi ,  planinci ,  botaniki ,  etnologi . . .  in  filmarji . 

Sara  Bončina ,
