 
HOPLA  je  spet  strmel  v  platno

Dvakratni  olimpijski  zmagovalec  v  strelstvu  Michael  Diamond  ( na  sliki )  je  povedal ,  da  je  zavrnil  milijon  nemških  mark  vredno  ponudbo  grške  vlade ,  da  bi  na  olimpijskih  igrah  leta  2004  v  Atenah  nastopil  za  Grčijo .  Diamond ,  Avstralec  grškega  rodu ,  je  povedal ,  da  mu  je  ponudbo  predstavil  grški  predsednik  vlade  Costas  Simitis ,  obenem  pa  ga  je  spodbujal  k  vrnitvi  avstralskega  državljanstva  in  prevzemu  grškega .  Po  skrbnem  premisleku  sem  se  odločil ,  da  bom  kljub  veliki  vsoti  denarja  še  naprej  zastopal  Avstralijo ,  saj  je  to  dežela ,  ki  jo  ljubim ,  je  dejal  Diamond  in  dodal :  Še  predobro  se  zavedam ,  da  nikoli  več  v  življenju  ne  bom  dobil  take  ponudbe .  Toda  na  moji  športni  poti  mi  je  veliko  pomagala  Avstralija ,  zato  jo  bom  še  naprej  s  ponosom  zastopal .  Grški  minister  za  šport  Giorgos  Floridis  je  že  zanikal  vse  Diamondove  trditve  in  poudaril ,  da  Grčija  še  nobenemu  športniku  ni  ponudila  državljanstva  ali  znatne  vsote  denarja  za  nastop  na  OI  leta  2004 .
