 
Nihče  ni  ničesar  opazil ,  vse  je  bilo  kot  ponavadi ,  avtomobili  so  z  običajno  hitrostjo  za  mestni  promet  vozili  po  ulici  Mario  Fani  in  se  približevali  znaku  stop .  Na  tistem  delu  ceste  so  na  pločniku  stali  štirje  možje  v  uniformah ,  kot  jih  nosijo  stevardi  letalske  družbe  Alitalia ,  in  čakali  na  avtobus ,  da  jih  odpelje  na  letališče .  Na  drugi  strani  bodo  stranke  tisti  dan  zaman  pričakovale  cvetličarja ,  ki  je  tam  navadno  postavil  svojo  stojnico  in  prodajal  cvetje .  Ta  je  v  tistem  trenutku  stal  na  pragu  svoje  hiše  in  preklinjal  nepridiprave ,  ki  so  ponoči  prerezali  vse  štiri  gume  na  kombiju ,  s  katerim  je  navadno  prevažal  svoje  blago .  Da  to  ni  bilo  naključje  in  čemu  se  je  zaradi  tega  izognil ,  se  bo  cvetličarju  posvetilo  šele ,  ko  bo  poslušal  prva  poročila .
