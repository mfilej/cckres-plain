 
Kamen  spotike  med  državo  in  Titovimi  nasledniki  je  bilo  pokojnikovo  premoženje ,  ki  so  ga  pravzaprav  razglasili  za  državno  skrivnost .  Zvezna  vlada  in  Centralni  komite  ZKJ  sta  imenovala  posebno  komisijo ,  ki  je  popisala  celotno  premoženje  pokojnega  maršala .  Nastali  so  znameniti  štirje  spiski .  Na  treh ,  namenjenih  Jovanki  in  Titovima  sinovoma  Žarku  in  Mišu ,  so  se  znašle  stvari ,  za  katere  je  država  menila ,  da  jih  ne  potrebuje .  Titovim  naslednikom  naj  bi  tako  ostala  predsednikova  osebna  garderoba ,  očala ,  pisala  in  podobno .  V  to  maso  naj  bi  spadalo  tudi  slabih  šest  milijonov  ( tedanjih )  dinarjev  in  približno  6.500  nemških  mark  na  Titovem  bančnem  računu  ter  dividende  z  naslova  avtorskih  pravic  za  Titova  knjižna  dela .

Ključna  za  načrtovanje  bitke  je  bila  usoda  skupine  Yorktown ,  ki  so  jo  sestavljale  istoimenska  letalonosilka  ter  spremljevalne  ladje ,  dve  težki  križarki  in  šest  rušilcev .  Skupini  je  poveljeval  Spruancev  vrstnik  Frank  Fletcher ,  po  rodu  iz  Iowe .  Fletcher  je  bil  v  nasprotju  s  kolegom  " frontni  poveljnik " ,  saj  je  večino  petintridesetletne  kariere  prebil  kot  poveljnik  ladij ,  med  drugim  petih  rušilcev ,  več  drugih  ladij  in  končno  bojne  ladje .  Mesec  po  začetku  vojne  je  dobil  poveljstvo  nad  letalonosilko  in  potem  vse  leto  1942  napadal  sovražnika  zdaj  tu ,  zdaj  tam .  Nekaj  časa  na  centralnem  odseku ,  potem  okoli  Nove  Gvineje ,  ob  Salomonovih  otokih  in  nazadnje  v  Koralnem  morju .  Yorktown  so  v  zadnji  bitki  tako  zdelali ,  da  je  bil  pravi  čudež ,  da  je  24.  maja  1942  priplul  v  Pearl  Harbor .  Strokovnjaki  so  presodili ,  da  ga  bodo  popravljali  vsaj  šest  mesecev  -  ladjevje  pa  naj  bi  odplulo  japonski  floti  naproti  že  tri  dni  pozneje .  A  čudeži  se  dogajajo  in  1.400  delavcev  ter  posadka  so  v  treh  dneh  pokrpali  letalonosilko .  Delavci  so  ponekod  še  varili  trup ,  ko  je  posadka  zraven  nalagala  zaboje  s  strelivom  in  sode  z  bencinom .  Požrtvovalnost  se  je  izplačala  in  Nimitz  je  poslal  v  boj  tri  letalonosilke .  V  izvidnico  je  odplulo  tudi  ducat  podmornic ,  in  po  krajšem  preudarku  je  ameriški  admiral  za  njimi  proti  Aleutom  odposlal  dve  težki  in  tri  lahke  križarke  z  desetimi  rušilci .  Odločil  se  je ,  da  bo  šlo  za  letalsko  bitko  in  da  nekaj  nadvodnih  ladij  več  ali  manj  nanjo  ne  bo  vplivalo . 
