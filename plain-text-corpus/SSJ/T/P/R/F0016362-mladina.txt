 
FILMSKI  DNEVNIK  44

Kar  pa  ničesar  ne  spremeni :  vožnja  ob  predvolilnih  džambotih  ostaja  vožnja  ob  pokopališču .  Predvolilni  džamboti  ne  zgledajo  dinamitno ,  hočem  reči ,  niso  ravno  najlon  in  svila ,  če  me  razumete .  V  principu  je  vseeno ,  v  katero  smer  se  peljete ,  drži  pa ,  da  imajo  rahlo ,  skoraj  neopazno ,  toda  psihološko  pomembno  prednost  džamboti ,  ki  jih  vidiš ,  če  se  pelješ  iz  Ljubljane  proti  avtocesti  ( jep ,  smer  Barje ) .  Zakaj ?  Oh ,  recimo :  ko  se  človek  pelje  v  Ljubljano ,  se  pogosto  pelje  v  službo ,  ki  je  za  mnoge  nekaj  mučnega ,  turobnega ,  mrakobnega  in  depresivnega ,  zato  ga  stvari ,  ki  jih  vidi  med  vožnjo  v  službo ,  spravljajo  le  v  slabo  voljo .  Le  kako  bi  se  lahko  ta ,  ki  se  zjutraj  pelje  na  svojo  malo ,  bedno ,  mučno ,  turobno ,  mrakobno ,  depresivno  delovno  mesto ,  identificiral  s  tem ,  kar  vidi  na  predvolilnem  džambotu ?  Le  kako  bi  ga  lahko  tak  džambo  zgrabil ,  navdušil ,  prepričal  in  hipnotiziral ?  Ni  šans .  Kot  rečeno ,  rahlo  psihološko  prednost  imajo  oni  drugi  džamboti ,  ki  jih  vidi ,  ko  se  pelje  iz  Ljubljane ,  iz  svoje  male ,  bedne ,  mučne ,  turobne ,  mrakobne ,  depresivne  službe .  Ko  se  pelje  iz  službe ,  se  namreč  počuti  za  nianso  ali  dve  bolj  osvobojenega  in  odrešenega ,  kar  pomeni ,  da  predvolilne  džambote  gleda  z  manjšo  tesnobo  in  da  se  z  njimi  lažje  identificira .  Recimo :  Primož  Rode  je  v  težavah ,  saj  ga  človek  vidi  le ,  ko  se  pelje  v  službo ,  ne  pa  tudi ,  ko  jo  zapušča .  In  če  pravim ,  da  je  za  letošnje  predvolilne  kampanje  in  džambote  značilno  to ,  da  vse  prepuščajo  domišljiji  in  da  ne  dajejo  nobenih  garancij ,  pomeni ,  da  se  gibljejo  na  samem  robu  zakona .  Pravzaprav  že  kar  onstran  zakona .  Oh ,  pa  ne  zato ,  ker  za  svoj  " produkt "  ne  dajejo  nobenih  garancij ,  ampak  zato ,  ker  vse  prepuščajo  domišljiji .  Predstavljajte  si  namreč :  v  deželi ,  v  kateri  ljudje  množično  umirajo  v  prometnih  nesrečah ,  politiki  ob  ceste  postavljajo  reklamne  džambote ,  ki  šoferjem  med  vožnjo  ukazujejo  -  fantazirajte !  In  zna  se  zgoditi ,  da  bo  kak  šofer ,  ki  je  doživel  prometno  nesrečo ,  potem  tožil  kako  politično  stranko ,  ker  ga  je  njen  predvolilni  džambo  silil  v  fantaziranje ,  tako  da  je  izgubil  kontrolo  nad  svojo  glavo  in  volanom .  Razumete ?  Letošnjo  predvolilno  kampanjo  bi  bilo  treba  prepovedati ,  saj  ogroža  promet .  Tudi  če  bi  se  zavila  v  zaveso  za  tuširanje ,  ne  bi  zgledala  nič  bolje .
