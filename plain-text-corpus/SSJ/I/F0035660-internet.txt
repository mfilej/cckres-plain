 
Med  drugimi  podatki  je  treba  izpostaviti ,  da  so  v  Telekomu  Slovenije  konec  marca  zabeležili  devet  milijonov  evrov  neplačanih  zapadlih  terjatev  do  slovenskih  operaterjev  elektronskih  komunikacij ,  od  tega  87  odstotkov  do  podjetja  T - 2 .  V  prvem  tromesečju  2010  je  bil  zaradi  tega  oblikovan  popravek  vrednosti  terjatev  v  višini  1,7  milijona  evrov ,  ki  kumulativno  znaša  3,7  milijona  evrov .  V  Telekomu  Slovenije  so  glede  na  lansko  tromesečje  povečali  število  ( maloprodajnih  in  veleprodajnih )  širokopasovnih  priključkov  za  9.365 ,  število  naročnikov  SiOL  TV  se  je  povečalo  za  17.757 ,  naročnikov  VoIP-a  za  16.850  in  priključkov  IP  Centreks  za  10.631 .  Sorazmerno  s  številom  prehodov  na  nove  tehnologije  je  po  pričakovanju  upadlo  število  naročnikov  klasične  fiksne  telefonije ,  in  sicer  za  73.557 .

Na  trgih  jugovzhodne  Evrope  je  na  splošno  opaziti  večje  vplive  gospodarske  krize ,  cenovno  vojno  in  agresivno  trženje  konkurentov ,  kar  vpliva  na  manjšo  rast  poslovnih  prihodkov .  Negativnim  vplivom  se  je  uspešno  izogibal  kosovski  Ipko ,  katerega  poslovni  rezultati  so  vedno  boljši .

Telekom  Slovenije ,  d. d. ,  na  Dnevu  slovenskega  kapitalskega  trga  2010
