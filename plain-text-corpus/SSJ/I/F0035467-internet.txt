 
Kar  zadeva  internet ,  je  jasno ,  da  bo  postajal  še  hitrejši ,  količina  podatkov ,  ki  jih  je  mogoče  poslati  po  njem ,  se  bo  povečevala ,  posledično  pa  se  bo  večalo  tudi  število  virov  informacij .  » Kar  zadeva  tiskane  časopise ,  menim ,  da  smo  zdaj  v  ladji ,  ki  –  iskreno  –  pušča .  Še  ena  ladja  je  blizu ,  na  katero  poskušamo  skočiti ,  a  to  predstavlja  tveganje .  Toda  vprašanje  je ,  ali  si  lahko  privoščimo ,  da  tveganja  ne  bi  sprejeli  ali  da  bi  obdržali  obe  ladji . «  Iz  tega  ne  gre  izvzeti  televizijskih  medijev ,  ki  jim  prav  tako  grozijo  nove  tehnologije ,  kot  je  iPlayer  medijske  hiše  BBC  ,  ki  postopoma  izloča  linearni  način  predvajanja  programa .  Sodobna  tehnologija  omogoča  uporabnikom ,  da  praktično  nemudoma  reagirajo  na  medijski  prispevek ,  kar  medijske  hiše  potiska  v  instantno  komunikacijo  z  javnostjo .  V  novi  realnosti ,  ki  jo  ekonomske  novice  vsak  dan  pretresajo  kot  eksplozije ,  je  po  njegovem  nujno  treba  razmisliti  o  novih  poslovnih  modelih .

» Če  odmislimo  predpostavko ,  da  so  mediji  visoko  dobičkonosne  gospodarske  družbe ,  čeprav  smo  danes  slišali ,  da  mediji  niso  visoko  dobičkonosne  družbe ,  pač  pa  se  ukvarjamo  z  vprašanji  preživetja ,  potem  mediji  kot  gospodarske  družbe  ne  moremo  veliko  razmišljati  o  tem ,  kako  bi  dobiček  preusmerili  v  neko  družbeno  koristno  dejavnost , «  je  svoj  premislek  o  družbeni  odgovornosti  medijev  predstavil  Ali  Žerdin ,  odgovorni  urednik  Dnevnika  ,  kjer  pritožbe  in  pripombe  bralcev  prav  tako  obravnavajo  predano  in  resno .  Družbena  odgovornost  medijev  se  po  njegovem  kaže  v  tem ,  da  se  ti  vnaprej  odpovedo  populizmu ,  širjenju  strasti ,  ki  bi  lahko  bile  na  trgu  nagrajene .  Da  si  drznejo  vnaprej  odpirati  teme ,  ki  niso  popularne ,  ali  so  morda  celo  v  konfliktu  s  prevladujočo  zavestjo .  » Danes  bi  bilo  denimo  v  Ljubljani  precej  dobičkonosno ,  če  bi  se  mediji  lotili  hujskaške  kampanje  proti  džamiji .  Trg  bi  po  vsej  verjetnosti  nagradil  hujskaško  kampanjo  proti  izbrisanim  in  Romom . «

Taussig  je  pojasnil ,  da  je  britanski  Glas  gledalcev  in  poslušalcev  nasledil  Nacionalno  združenje  gledalcev ,  ki  se  je  zlasti  pritoževalo  nad  uporabo  prostaškega  izrazoslovja  in  podobnega .  EURALVA  je  v  smernicah  za  oblikovanje  tovrstnega  združenja  zato  predlagala ,  naj  organizacija ,  ki  zastopa  poslušalce  in  gledalce ,  ne  postane  ‘ telefonska  tajnica ’ ,  nekakšen  smetnjak  za  pritožbe ,  temveč  naj  svoje  delovanje  zasnuje  na  splošnih  načelih  kakovostnega  programa ,  ki  je  raznolik  in  služi  tako  večinski  kot  manjšinskim  skupnostim .  Učinkovitost  združenja  pa  naj  se  ne  meri  s  številčnostjo  članov ,  ampak  z  ugledom ,  ki  ga  ima  v  javnosti .
