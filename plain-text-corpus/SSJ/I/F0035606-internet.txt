 
5.  Predlagatelj  zatrjuje ,  da  je  bil  peti  odstavek  36 . b  člena  ZZasV  v  neskladju  s  27.  členom  in  s  74.  členom  Ustave .  Ker  naj  bi  določba  urejala  prekinitev  postopka  za  pridobitev  licence  do  pravnomočnosti  odločbe  v  prekrškovnem  postopku  oziroma  do  zaključka  inšpekcijskega  nadzora  že  zaradi  suma  storitve  prekrška  iz  1.  do  6.  točke  prvega  odstavka  75.  člena  ZZasV ,  naj  bi  kršila  domnevo  nedolžnosti  iz  27.  člena  Ustave  in  s  tem  posegla  v  74.  člen  Ustave .  Subjekt  naj  namreč  ves  čas  prekinitve  ne  bi  mogel  opravljati  gospodarske  dejavnosti ,  obenem  pa  naj  bi  bil  dolžan  zaposlovati  in  plačevati  minimalno  število  varnostnega  osebja ,  ki  dela  sploh  ne  opravlja .  Ureditev  naj  ne  bi  bila  primerna ,  ker  naj  ne  bi  preprečevala ,  da  se  licenca  podeli  subjektom ,  ki  bi  jim  bila  sicer  lahko  odvzeta .  Po  drugi  alineji  prvega  odstavka  41.  člena  ZZasV  naj  bi  namreč  odvzem  licence  bil  mogoč  tudi  zaradi  suma  drugih  prekrškov  iz  75.  člena  ZZasV  in  zaradi  kršitev  standardov  varovanja .

11.  Vlada  meni ,  da  pogoji  iz  3.  alineje  30.  člena ,  3.  alineje  prvega  odstavka  31.  člena ,  3.  alineje  prvega  odstavka  32.  člena ,  3.  alineje  34.  člena ,  4.  alineje  prvega  odstavka  35.  člena  in  3.  alineje  35 . a  člena  ZZasV  preprečujejo  nezaželeno  prakso ,  po  kateri  so  lastniki  družbe ,  ki  ji  je  bila  odvzeta  licenca ,  z  lahkoto  ustanovili  novo  družbo  in  prek  nje  nadaljevali  z  dejavnostjo .  Zaradi  občutljivosti  področja  naj  bi  bilo  v  javnem  interesu ,  da  storitve  zasebnega  varovanja  nudijo  osebe ,  ki  so  zaupanja  vredne ,  in  da  osebe ,  ki  jim  je  bila  odvzeta  licenca ,  ne  morejo  takoj  spet  začeti  s  poslovanjem .  Izpodbijana  ureditev  naj  bi  izenačevala  lastnike ,  zakonite  zastopnike ,  prokuriste  in  člane  nadzornega  sveta ,  ker  naj  bi  vsi  imeli  možnost  vplivanja  na  poslovanje  družbe .  Odvzem  licence  ( začasni ,  trajni )  naj  bi  bil  mogoč  le  v  primeru  hudih  kršitev ,  milejši  ukrepi  zaradi  teh  kršitev  naj  ne  bi  bili  mogoči .  Sicer  pa  naj  bi  bile  omejitve  glede  lastniške  strukture  družb  nov  pogoj  le  za  prokuriste .  Izpodbijana  ureditev  naj  ne  bi  bila  v  neskladju  z  drugim  odstavkom  14.  člena  Ustave ,  saj  naj  omejitve  glede  na  36. ,  36 . a  in  36 . b  člen  ZZasV  ne  bi  bile  predvidene  le  za  gospodarske  subjekte .
