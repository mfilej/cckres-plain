 
Jure  Mikuž

V  soboto  11.12 .  2010  je  bila  z  mestno  tirno  vzpenjačo  prepeljana  milijonta  potnica ,  ki  je  z  družino  in  prijatelji  obiskala  Ljubljanski  grad  ter  doživela  prijetno  presenečenje .  Grajska  kavarna  jo  je  namreč  v  čast  priložnosti  povabila  na  kavo  in  sladico ,  Gostilna  na  gradu  na  kosilo  za  2  osebi ,  trgovina  Rustika  pa  jo  je  obdarila  z  darilcem  ljudske  obrti .  Festival  Ljubljana  je  milijonti  potnici  podaril  družinsko  karto  za  ogled  Virtualnega  muzeja  in  razglednega  stolpa ,  Mestni  muzej  pa  družinsko  karto  za  ogled  razstave  Zgodovina  Slovenije .  Srečna  potnica  je  poleg  vseh  darilc  prejela  tudi  mesečno  karto  za  prevoz  s  tirno  vzpenjačo  v  mesecu  januarju  2011 .

Na  Ljubljanskem  gradu  so  poskrbeli  za  prijetno  zimsko  presenečenje .  Od  27.  do  30.  12. ,  vsak  dan  ob  17:00 ,  se  lahko  pridružite  grajskemu  vodniku ,  ki  vam  bo  razkril  utrinke  bogate  grajske  zgodovine .  Z  doživetim  pripovedovanjem  zgodb  in  legend  boste  Ljubljanski  grad  spoznali  v  vsej  njegovi  romantičnosti .  Po  odkrivanju  tudi  najbolj  skritih  grajskih  kotičkov  pa  boste  na  Razglednem  stolpu  ob  veličastnem  razgledu  lahko  nazdravili  še  s  kozarčkom  penine  ( ali  osvežilne  pijače ) .  Vstopnina :  5  € .  Vljudno  vabljeni !

Za  zaključek  leta  v  Križankah  še  poklon  Chopinu

Na  Ljubljanskem  gradu  se  bo  v  januarju  in  začetku  februarja  zvrstil  cikel  predavanj  dr.  Ivana  Šprajca  pod  skupnim  naslovom  Kultura  majev .  Prvo  predavanje  z  naslovom  Vzpon  in  propad  civilizacije  Majev  bo  v  torek ,  11.  januarja .  Sledilo  bo  predavanje  z  naslovom  Astronomija  in  arhitektura  v  predšpanski  Mezoameriki ,  in  sicer  v  torek ,  25.  janurja .  Zadnje  bo  na  sporedu  predavanje  z  naslovom  Mesta ,  ki  jih  je  prerasla  goščava :  arheološka  odkritja  v  deželi  Majev ,  v  torek ,  1.  februarja .  Vsa  predavanja  potekajo  v  Palaciju  Ljubjanskega  gradu .  Vstopnina  za  posamezno  predavanje  je  3 € .  Vljudno  vabljeni .

Pridružite  se  grajskemu  vodniku ,  ki  vam  bo  razkril  utrinke  bogate  grajske  zgodovine .  Z  doživetim  pripovedovanjem  zgodb  in  legend  boste  Ljubljanski  grad  spoznali  v  vsej  njegovi  romantičnosti .  Obiskali  boste  gospejino  sobo  v  Friderikovem  stolpu  ( prostor  je  prenovljen  v  lanskem  letu ) ,  se  ustavili  pri  grajskem  vodnjaku  želja ,  pogledali  grajsko  dvorišče  in  mesto  Ljubljana  z  Razglednega  stolpa  ( ob  kozarčku  penine  ali  kuhanem  vinu ) ,  obiskali  zmajevo  votlino  ter  vstopili  v  Erazmovo  ječo .
