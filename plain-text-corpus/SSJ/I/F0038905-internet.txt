 
MiniMSAN  -  s  pomočjo  evropskih  sredstev  do  svetovnega  priznanja  na  področju  širokopasovnih  omrežij

Hiter  razvoj  telekomunikacijskih  in  informacijskih  tehnologij  je  družbo  IPS  prisilil ,  da  je  že  v  letu  pred  začetkom  svetovne  recesije  pričela  pripravljati  razvojni  projekt  produkta ,  ki  bo  nadomestil  dosedanji  prodajni  portfelj ,  temelječ  na  tehnologiji  TDM  ( klasična  telefonija ) .  Zaradi  izhodiščnih  zahtev ,  ki  so  predvidevale  znatne  prihranke  in  postopnost  pri  gradnji  optičnih  omrežij  in  omogočanje  širokopasovni  dostop  na  podeželju ,  se  je  vključil  tudi  Telekom  Slovenije .  Veliko  je  prispeval  k  uspehu  projekta ,  predvsem  z  določitvijo  tehničnih  zahtev ,  opozarjanjem  na  specifične  zahteve  telekomunikacijskih  omrežij  in  testiranjem  ustreznosti  razvojnih  rešitev .  Projekt  je  v  okviru  programa  RIP  09  finančno  podprla  Tehnološka  agencija  Slovenije  ( TIA )  v  sodelovanju  z  Ministrstvom  za  gospodarstvo .  Javni  razpis  za  izbor  operacij  RIP  09  se  izvaja  v  okviru  Operativnega  programa  krepitve  regionalnih  razvojnih  potencialov  za  obdobje  2007  –  2013 ,  1.  razvojne  prioritete :  Konkurenčnost  podjetij  in  raziskovalna  odličnost ;  prednostne  usmeritve  1.1 :  Izboljšanje  konkurenčnih  sposobnosti  podjetij  in  raziskovalna  odličnost .  Brez  finančne  podpore  iz  evropskih  sredstev  bi  bil  v  času  recesije  tak  razvojni  projekt  zelo  težko  izvedljiv .

dr.  Franc  Gider ,  direktor  Tehnološke  agencije  Slovenije  ( TIA ) :  " Prek  Tehnološke  agencije  Slovenije  trenutno  teče  blizu  400  razvojnih  projektov  v  slovenskih  podjetjih .  Zelo  smo  veseli ,  da  se  kažejo  že  prvi  konkretni  rezultati .  Finančna  podpora  države  razvojnim  projektom  v  podjetjih  je  najboljša  naložba  evropskih  sredstev ,  saj  se  investicija  državi  tipično  povrne  v  manj  kot  enem  letu .  Uspeh  podjetja  IPS  je  konkreten  dokaz ,  da  lahko  majhna  slovenska  podjetja  ob  ustrezni  podpori  države  konkurirajo  največjim  svetovnim  korporacijam  tudi  na  tako  dinamičnem  področju  kot  je  informacijsko -  komunikacijska  tehnologija . "
