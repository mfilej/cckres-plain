 
To  je  zgodba  o  povsem  običajnem  fantu ,  ki  −  kot  toliko  otrok  −  ne  more  zaspati ,  dokler  mu  mama  ne  prebere  pravljice  za  lahko  noč .  A  kaj  se  zgodi ,  ko  jo  prebere ,  poljubi  fanta ,  ugasne  luč  in  za  seboj  zapre  vrata ?  Prebudi  se  sanjsko  otroško  kraljestvo  Netunetam .  Sredi  njega  je  grad ,  kjer  živita  zabaven  kralj  in  prijazna  kraljica .  Za  red  in  mir  skrbi  pogumni  vitez ,  ki  ima  od  vsega  najrajši  puding .  Po  gozdu  hodi  lovec  brez  puške ,  ki  ne  mara  mesa  in  pomaga  živalim .  Vsi  imajo  radi  malo  princesko  Kunigundo ,  ona  pa  obožuje  svojega  malega  bratca ,  starega  komaj  tri  dni .  Da  v  gradu  pozimi  ni  mraz ,  v  kaminu  zakuri  zmajček  Fonzek .  In  naš  junak ?  Kot  toliko  na  videz  povsem  običajnih  otrok  živi  tudi  on  dvojno  življenje .  V  pajacu  in  s  kapo  na  glavi  postane  −  dvorni  norček  Ferdinand .

Nekoč  je  živel  reven  princ ,  ki  je  imel  majhno  kraljestvo .  Na  stotine  princes  bi  se  omožilo  z  njim ,  vendar  se  je  želel  poročiti  s  cesarjevo  hčerjo .  Zato  ji  je  poslal  vrtnico ,  ki  je  dišala  tako  lepo ,  da  je  ob  njej  človek  pozabil  na  vse  tegobe  tega  sveta  -  in  slavčka ,  ki  je  pel  najlepše  pesmi .  Vendar  princesa  ni  marala  za  ta  darila ,  ker  so  bila  naravna  in  ne  umetna .
