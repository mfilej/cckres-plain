 
V  zvezi  s  člankom  » Tožilstva  so  bila  tudi  lansko  leto  neučinkovita  pri  pregonu  gospodarskega  kriminala « ,  objavljenim  dne  02.06.2010 ,  v  katerem  navajate  napačne  podatke  o  odstotku  rešenih  zadev  in  zavrženih  ovadb  s  področja  gospodarskega  kriminala  na  slovenskih  tožilstvih  v  letu  2009 ,  sporočamo  prave  podatke  in  prave  odstotke  nerešenih  ter  zavrženih  ovadb  v  navedenem  letu ,  ki  kažejo ,  da  so  odstotki  in  število  nerešenih  ovadb  in  zavrženih  ovadb  na  področju  gospodarskega  kriminala  veliko  nižji  od  tistih ,  ki  ste  jih  brez  osnove  navedli  v  članku ,  v  katerem  ste  za  svoj  izračun  uporabili  le  del  podatkov  našega  poročila  o  delu  za  leto  2009 .  Pravi  podatki  kažejo ,  da  je  na  področju  gospodarskega  kriminala  odstotek  zavrženih  ovadb  veliko  nižji  ter  da  je  odstotek  opravljenega  dela  oziroma  rešenih  zadev  veliko  višji ,  kot  ste  ga  navedli .  To  pomeni ,  da  je  delo  državnih  tožilcev  na  tem  področju  bolj  uspešno ,  kot  ga  je  z  napačnimi  podatki  poskušal  prikazati  vaš  članek .

V  letu  2009  je  državno  tožilstvo  v  zvezi  s  korupcijskimi  kaznivimi  dejanji  obravnavalo  129  oseb ,  ovadbo  pa  je  zavrglo  za  39  oseb ,  kar  pomeni  30,2 %  vseh  oseb  in  ne  79 % ,  kot  trdi  članek .

Tudi  v  preteklem  letu  so  se  nekatera  tožilstva  prve  stopnje ,  predvsem  največje  tožilstvo  v  državi ,  soočala  s  povečanim  številom  glavnih  obravnav ,  ki  povzroča  resne  probleme  pri  organizaciji  dela  in  predvsem  pri  zagotavljanju  pogojev  za  tekoče  in  kakovostno  delo  na  zahtevnih  primerih  v  predkazenskem  postopku  in  v  kasnejših  fazah  postopka ,  ki  zahtevajo  res  veliko  časa  in  osredotočenja  na  delo .  Gre  za  problem ,  ki  ga  ni  mogoče  rešiti  le  znotraj  državnotožilske  organizacije .  Na  problem  smo  večkrat  opozorili  ministrstvo  za  pravosodje  ter  sodišča .  Potekali  pa  so  tudi  naši  pogovori  s  predstavniki  Vrhovnega  sodišča  RS ,  ki  se  bodo  nadaljevali  tudi  v  prihodnje .  Ker  že  nekaj  let  opažamo  porast  priliva  najbolj  zahtevnih  zadev  na  državna  tožilstva ,  ki  za  kakovostno  obravnavanje  zahtevajo  čas  in  kontinuirano  delo ,  je  tudi  to  razlog ,  da  se  poskrbi ,  da  bodo  naroki  za  glavne  obravnave  ustrezno  in  ekonomično  potekali  ter  da  se  bo  skrajšalo  število  narokov  v  eni  zadevi .
