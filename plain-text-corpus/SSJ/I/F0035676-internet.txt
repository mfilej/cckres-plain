 
To  je  prednostnega  pomena  pri  nas ,  pa  tudi  v  vsej  Evropski  uniji ,  ki  vse  bolj  ugotavlja ,  da  so  mladi  ena  najbolj  ranljivih  skupin  v  družbi ,  zlasti  v  sedanji  gospodarski  in  finančni  krizi ,  ter  da  so  veliko  bogastvo  v  naši  starajoči  se  družbi .  Nova  evropska  strategija  za  mladinsko  politiko  postaja  vse  pomembnejši  del  evropskega  razvoja .  Ne  dovolimo  si  zaostanka  pri  tem !

Naloge  za  prihodnost  so  velike  in  bodo  zahtevale  veliko .  Krepiti  moramo  našo  ustvarjalnost  in  podjetnost .  Sedanja  gospodarska  kriza  je  preizkušnja  in  priložnost  -  toda  priložnost  je  le  za  tiste ,  ki  imajo  resnično  znanje  in  prave  sposobnosti .  Delavnosti  imamo  dovolj .  Toda  to  ne  zadostuje .  Misliti  moramo  bolje  in  več .  Samo  z  več  podjetnosti  in  z  več  ustvarjalnosti  bomo  iz  te  krize  izšli  močnejši .
