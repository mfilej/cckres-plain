 
Režiser  Giulio  Chiabatti  je  po  mnogih  letih ,  ki  jih  je  posvetil  gledališču  in  poeziji  pod  mentorstvom  znanih  pedagogov  različnih  šol ,  leta  1999  režiral  Donizettijevo  Lucijo  Lammermoorsko .  Postavitev  opere  je  doživela  izjemen  odziv  kritikov  in  navdušen  sprejem  pri  občinstvu  ter  bila  leta  2003  uspešna  tudi  v  Tokiu  in  v  Osaki  na  Japonskem .  Prav  tak  uspeh  je  nekaj  let  zatem  doživela  njegova  Madame  Butterfly ,  ki  jo  je  Chiabatti  režiral  v  različnih  italijanskih  in  tujih  opernih  gledališčih ,  pa  tudi  na  festivalu  Pafos  Aphrodite  na  grškem  Cipru  ( 2008 )  in  na  festivalu  Sejong  Centre  of  Seoul  v  Koreji  ( 2009 ) .

V  tržaškem  opernem  gledališču  Verdi  in  v  Lombardiji  se  je  podpisal  pod  režijo  manj  izvajanih  Sedem  smrtnih  grehov  Bertholda  Brechta  in  Kurta  Weilla  ter  A  Quiet  Place  /  Trouble  in  Tahiti  Leonarda  Bernsteina .  Režiral  je  Poulencovo  izvirno  dramo  La  voix  humaine  ( Človeški  glas ) .  V  njej  je  nastopila  neobičajna  izrazna  interpretka  Daniela  Mazuccato .  Nedavno  je  v  opernem  gledališču  Massimo  v  Palermu  režiral  Puccinijevo  Sestro  Angeliko  z  Amarilli  Nizzo  v  naslovni  vlogi  in  Cilejevo  Adriano  Lecouvreur .  Slednjo  je  postavil  tudi  v  gledališču  Marrucino  v  Chetiju ,  kjer  je  letos  zaživela  njegova  režija  Leoncavallovih  Glumačev .

Na  mnogih  opernih  odrih  in  z  mednarodno  uveljavljenimi  pevci  je  režiral  opere  klasičnega  repertoarja  ( Seviljski  brivec ,  Figarova  svatba ,  La  Bohème ,  Tosca ,  Turandot ,  Falstaff ) .  Bil  je  režiser  in  scenograf  Seviljskega  brivca  in  Carmen  na  festivalu  v  Portimau  ter  Nabucca  na  festivalu  v  Obidosu  na  Portugalskem .  Napravil  je  tudi  adaptacijo  predstave  Vascello  Fantasma ,  verzije ,  ki  so  jo  uprizarjali  v  milanski  Scali ,  nato  pa  je  bila  uprizorjena  v  gledališču  Maestranza  v  španski  Sevilli .

Meščan :  Juraj  Pajanović

Igralec  tamburina :  Tomaž  Vouk
